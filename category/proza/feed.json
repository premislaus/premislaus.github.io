{
    "version": "https://jsonfeed.org/version/1",
    "title": "τέχνη • All posts by \"proza\" category",
    "description": "",
    "home_page_url": "https://premislaus.github.io",
    "items": [
        {
            "id": "https://premislaus.github.io/13/03/2021/Marguerite/",
            "url": "https://premislaus.github.io/13/03/2021/Marguerite/",
            "title": "Marguerite",
            "date_published": "2021-03-13T16:49:30.000Z",
            "content_html": "<p>Było coś ciężkiego w dniu, kiedy zauważony ufryzowaniem kark Marguerite odwiódł mnie od pisania wierszy, samotnej lektury. Krótkie włosy przydają kobiecie praktycznego sznytu intelektualizmu, niemniej pozbawiają brzasku ukazania się mężczyźnie, wyłonieniem spośród piany kąpieli, skoro rozplecione warkocze skrywałyby piersi, uwodząc nadmiarem życia, jakoby <a href=\"https://pl.wikipedia.org/wiki/Isztar#/media/Plik:Queen_of_the_Night_(Babylon).jpg\">skrzydła Inany</a>. Moment zwykle darzący pogodą ducha, mimo tego nie wzbudził we mnie erosa, toteż ubolewałem nad niemożnością tworzenia fabuł, moje słowa kreślą ledwie impresje. Umiem tylko odbijać innych, w krzywym zwierciadle niedowidzących oczu. Kalejdoskop.</p>\n<p><img src=\"/13/03/2021/Marguerite/marguerite-1918.jpg\" alt=\"Guy Rose, „Marguerite”, Domena Publiczna: https://www.wikiart.org/en/guy-rose/marguerite-1918\"></p>\n<span id=\"more\"></span>\n<p>Jak wtedy, gdy przechadzałem się wraz z nimi, jeszcze zimną wiosną, nieraz mroźno powiało, skrzypiało pod nogami, lecz szedłem rozpięty, było wilgotno. Ona nie zawsze jest spokojna, dziś zachciała się rozbrykać; chciałbym tylko napisać coś, po lekturze czego powiedziałoby się – Szkoda, że zaprzestał być, a nie, że muszę przeskoczyć z meduz na kobiety z ikrą. Złotą rybkę. Brzydzi mnie litość i współczucie, żadnego z tych dwóch! A on? Makijaż może kłamać, ubranie może łudzić, usta tym bardziej, to jedno nigdy nie jest fałszem, to jak mężczyzna chodzi, porusza się – tu jest cały nieodgadniony kosmos. Odstąpiłem ich i czekałem, aż do mnie dojdą; stłumiony nerw erotyzmu.</p>\n<div class=\"video-container\"><iframe src=\"https://www.youtube.com/embed/_Ny85CfkXc8?t=597\" frameborder=\"0\" loading=\"lazy\" allowfullscreen></iframe></div>\n<p>Patrzyłem jak wyłaniają się z lasu<sup class=\"footnote-ref\"><a href=\"#fn1\" id=\"fnref1\">[1]</a></sup>, szli pod rękę, moja żona i przyjaciel. Przybrała dłoń pierścionkiem z rubinem i brylantami, jakże wątłe palce – inkluzje fioletowych żył, wśród płatów czerpanego papieru, cera wiolonczelistki; mój wstrząs samotności, toteż domknąłem oczy i pod powiekami wyraziłem fale, Księżyc, dryf. Sylwetkę Marguerite co skrywa się za musztardowym swetrem, nazbyt szerokim, rozciągniętym, niemniej smukłość linii przywodzi na myśl krzywiznę włoskich statków żaglowych – pierś odznacza się napiętą wiatrem żeglugą, zda się dostrzec wcięcie talii. Opuszcza głowę, jakby szukała czegoś u korzeni, nie w przestworzach; jej pochodzenie jest czysto podziemne, złożyła ofiarę mrocznemu bogowi, ale dlaczego zbiegła zimą? Zerka bokiem, spogląda pochyło i coś jej trwa w głowie; coś uprzejmego, zupełnie cudownego, jak pieczona ryba upstrzona chili. Dostrzegam to w napiętych policzkach, w potajemnym geście warg. Zasłyszany uśmiech, gdy oczodoły pulsują na modłę rozwijanych, obiegiem słońca, pąków kwiecia, wtedy  pełne orejowanie rzęs wydaje infradźwięki. Mesmeryzm  luźno związanych wersów.</p>\n<p><img src=\"/13/03/2021/Marguerite/DSC01679_v6.jpg\" alt=\"\"></p>\n<hr class=\"footnotes-sep\">\n<section class=\"footnotes\">\n<ol class=\"footnotes-list\">\n<li id=\"fn1\" class=\"footnote-item\"><p>Zainspirował mnie wyimek z eseju Marcina Olszewskiego, <a href=\"http://cejsh.icm.edu.pl/cejsh/element/bwmeta1.element.desklight-31c375c6-3d1c-4696-8c08-ffcd6f2f9e18/c/01_03_Olszewski.pdf\">„Drogi absurdu. W stulecie urodzin Alberta Camusa”</a>. Tamże jest mowa o jego pierwszym małżeństwie z Simone Hié. Chciałem rozwinąć te akapity, ale uznałem, że będą przeładowane, jak pokój zatęchły kadzidłem. <img src=\"/13/03/2021/Marguerite/samotnosc.jpg\" alt=\"\"> <a href=\"#fnref1\" class=\"footnote-backref\">↩︎</a></p>\n</li>\n</ol>\n</section>\n",
            "tags": [
                "Eros",
                "Albert Camus",
                "Ekspresjonizm"
            ]
        },
        {
            "id": "https://premislaus.github.io/12/03/2021/Glowa/",
            "url": "https://premislaus.github.io/12/03/2021/Glowa/",
            "title": "Głowa w chmurach",
            "date_published": "2021-03-12T07:21:49.000Z",
            "content_html": "<p>W kosmologii pisania, jakże nierównego, ale zawsze tak, jak poeci istnieją dla mnie przez <em>dwa wiersze</em>, a cała reszta musiała być napisana, żeby było co wydać, to <a href=\"/19/02/2021/Georg-Trakl-Verfall/\">widmo śmierci</a> było mi zawsze tożsame; Rilke i Trakl. Ich autorytet, dla mnie, jest już niski i pasywny. Pierwszy przeżył drugiego, tyle że ja już go „nie czytam” i to jest <em>ładne</em> przejście pomiędzy epokami, pomimo zaburzonej chronologii. Własnej nie rozumiem. Przypadek Rilkego jest mi o tyle bliski, że na długo przestał pisać i się wycofał, ja także się zamknąłem – epidemia depresji, o jakiej się czyta. Mężczyzna potrafi doprowadzić do wyparcia libido, mimo że właśnie zależy mu tylko na jednym zdaniu czy słowie i chrzci to, i cyzeluje je, a pozostałe, <em>la merde</em>, zmuszony jest dopisać, aby nadać logiczny ciąg. Nie można <a href=\"/28/08/2020/Znak/\">oderwać znaku od asocjacji</a>, toteż nieustannie dookreśla się, aż ludzie wyciągają <em>nadmiar przymiotników</em>, tyle że patrzy się na świat czy kobietę, wzrokiem z nagła ociemniałego bowiem pamięta się jeszcze kształty i kolory, ich sens, lecz nie wzbudzają one namiętności i kolejno wpływa to na brak zmysłu moralnego. Żadna sprawa polityczna nie jest w stanie rozpalić tego serca! Wstępuje się do katedry i nie widzi określonego porządku; mózg po lobotomii, cząstki plastiku w krwiobiegu, wchłanianie wraz z oddechem i pokarmem; mam wokół siebie urokliwe lasy i stawy, ale od miesięcy nie odbyłem spaceru, podobnie nie interesowały mnie nigdy podróże, chyba że literaturą, muzyką, dokądś się wprowadzić – antyturystyka. Toteż wyszczególniam dwa przypadki, tego typu, alienacji.</p>\n<p><img src=\"/12/03/2021/Glowa/Self-portraitByGeorgTrakl,1913.png\" alt=\"Autoportret jaki Georg Trakl namalował w 1914 roku. Przede wszystkim uderza zimny ekspresjonizm, jakby przeczucie gnicia, skrytego za „maską”.\"></p>\n<span id=\"more\"></span>\n<p>Pierwszym jest kompletne wycofanie się i nie dbanie o świat, swoje otoczenie. Posiadłość na wsi, gdzie siedzi w ogrodzie i patrzy, jak bawią się dzieci. Nie czyta gazet. Jeżeli ktoś go odwiedza to tylko po to, aby wysłuchać tyrad i ironii o nowoczesności. Jest to typ, bo ja wiem? Jüngerowski. Dowcipniś. Ciekawe czy naprawdę wierzył w swoją konserwatywną rewolucję?! Raczej miał pewne imponderabilia i się kreował. Trudno oczekiwać powagi od osoby która brała udział we dwóch wojnach światowych, widziała jak padają Niemcy – wpierw te kaiserowskie, następnie Republika Weimarska, III Rzesza i pod koniec żywota Związek Radziecki. Jak człowiekowi który swym umysłem porusza świat, wystarczy zrobić dziurę od wystrzału, aby to uleciało w limbo – „Sturm”.</p>\n<p>Drugim jest antymieszczaństwo. Czym ono jest faktycznie? Jest nim specyficzne podejście do polityki, nierozumianej jako spór, o to w jaki sposób poprawić byt i go zabezpieczyć (nagranie vloga jest podobne wyjściu na agorę w antycznej Grecji). Byłoby spłyceniem powiedzieć, że jest to wyłącznie seksualna przyjemność z ich strony, kiedy patrzą na płacz pochodzący ze swych zbrodni. Jak czują, że triumfują, zwłaszcza nad słabym – jest to istotne, człowiek spętany i rozbrojony zdaje się na łaskę która nie nadchodzi. Później sami zgładzeni, skazani, giną w swojej świadomości śmiercią heroiczną. Czują się wtedy zupełni. Stąd taki partyzant nie korzysta z amnestii, idzie do lasu, w zbrodnię, gdyż wie, że po niej nie ma już odwrotu i musi brnąć dalej. Z zewnątrz wydaje się to irracjonalne. I to go odróżnia, nie cofa ręki przed gwałtownym rozwiązaniem tak, jak Cezar co rzucił kośćmi przekraczając Rubikon. Przed dokonaniem <em>aktu terroru</em> można się jeszcze wycofać, z każdej deklaracji. Później traci się ten komfort, temu wzbudzają strach.</p>\n<div class=\"video-container\"><iframe src=\"https://www.youtube.com/embed/9nhuA_UxSKU\" frameborder=\"0\" loading=\"lazy\" allowfullscreen></iframe></div>\n<p>Choć <em>wie się</em> o wszystkich niuansach i umie spojrzeć racjonalnie, to jednak nie. Ciągnie go do ludzi co mają umysł ameby, wszak wabi, jak ćmę do lampy, ich oczadzenie ideologią. Polityka uprawiana w ten sposób to kolektywne samobójstwo. Można wychwycić pewną prawidłowość, ludzie tacy są konieczni do uzyskania czegoś, choćby niepodległości. Następnie są odsuwani, jakby byli zbrukani, nieczyści. Trzyma się ich na uboczu, jak wiedźmę w średniowieczu. Widzimy to w Izraelu, w zatopieniu „Altaleny”, w rozwiązaniu Irgunu. Irlandia też ciekawa – walki pomiędzy zwolennikami i przeciwnikami traktatu z Wielką Brytania. Wreszcie Polska, jakby się nie spierać, to jednak zaistniała, po wojnie, na mapie, trzeba było tylko czekać na moment do zerwania się ze smyczy… Karcer, sąd, egzekucja – komuniści kończą leśne harce. A teraz? Raptowny impuls przerywa dereizm, być może tylko nudę i publicznie obcina głowę człowiekowi, byleby miał choć cień związku z tym co znienawidzone. Swoją ma w chmurach.</p>\n<p><em>PS Poza pierwszym akapitem, powstał dziś o 4:00 rano, zaraz po nagłym, pełnym napięcia przebudzeniu. Reszta powstała lata temu, po lekturze „Sturmu” Ernsta Jünger. Chciałem to wrzucić do jakiejś prozy, ale przestało mi pasować tematycznie, a do Juliette nie wracam. Miałem pomysł, żeby to rozszerzyć o „Narodników”, na modłę ich opisu w „Człowieku zbuntowanym” Alberta Camus. Dziwi mnie bardzo, że bywa, iż piszę coś takiego, ja całymi dniami gapię się na ścianę i ledwo nakreślę dwa zdania.</em></p>\n<p><em>Nie chciało mi się tłumaczyć, nie w tym dniu, opisu autoportretu Trakla, ani silić się na copywriting, <a href=\"https://books.google.pl/books?id=3seSJDxqaR4C&amp;lpg=PP19&amp;ots=YDirmuFXF2&amp;dq=The%20self-portrait%20Trakl%20painted%20in%20March%201914&amp;hl=pl&amp;pg=PP19#v=onepage&amp;q&amp;f=false\">ze wstępu do dwujęzycznego wydania poezji Trakla, na angielski, autorstwa Allexandra Stillmarka</a>:</em></p>\n<p><img src=\"/12/03/2021/Glowa/Screenshot_2021-03-12_Poems_and_Prose.png\" alt=\"Georg Trakl, Poems and Prose, Northwestern University Press, ISBN 0-8101-2006-2.\"></p>\n",
            "tags": [
                "Metafizyka",
                "Ernst Jünger",
                "Dasein",
                "Rilke",
                "Trakl",
                "Ekspresjonizm"
            ]
        },
        {
            "id": "https://premislaus.github.io/11/03/2021/Signifie/",
            "url": "https://premislaus.github.io/11/03/2021/Signifie/",
            "title": "Art of Trance: Signifié",
            "date_published": "2021-03-11T13:25:11.000Z",
            "content_html": "<div class=\"video-container\"><iframe src=\"https://www.youtube.com/embed/BUOXnv0tono\" frameborder=\"0\" loading=\"lazy\" allowfullscreen></iframe></div>\n<p>Ubrałem się w spodnie z wysokim stanem; wąsko opasane biodra nie pozwalają się odwrócić, kiedy czas zawraca, woła. Słyszę w sobie mocny splot głosek! Tak, przede mną, mówię zaś ja, tyle że chronologia nakazuje, iż z tyłu. Wychowanie kara mnie stójką – Baczność, skoro starszy mówi! Mimo że to szelest, ów potok zelówek: idzie óW z mamą, łacińskie staje się hebrajskim, znaczy znak tak zaznaczony – tuląc palce w dłoń, alef i bet. Kolejno z plecakiem, kobietą, wtem Ów w odblaskowym mundurze, zmobilizowany do fabryki; ÓW dzierży peta, kieliszek, zwijkę, igłę piątkę, własne dziecko. Cała ta czereda bakchicznie hołubi się wkoło. Szaleństwo. Syk ściśniętego z bólu. Kładę się na kozetce, krzyż rąk – dłoni na ramionach i tak się tulę, brzuchem w dół, gdy kastruje mnie imadło ud, rojąc o tym, że jestem kobietą – <a href=\"https://youtu.be/txSnquEq2HI?t=1382\"><em>Przybądź Nimfo, przybądź Dionizosie</em></a>: światło zachodzącego słońca odbite w oknie nieznajomego domu; ostrogą<sup class=\"footnote-ref\"><a href=\"#fn1\" id=\"fnref1\">[1]</a></sup>, znaczy mnie znaczone, ostrze sztyletu<sup class=\"footnote-ref\"><a href=\"#fn2\" id=\"fnref2\">[2]</a></sup>, co odsłania mi mięśnie. Krwawię do miednicy, wzdłuż ręki; refleks skrzono wraz z każdym zmierzchem, szklanką alkoholu.</p>\n<p><img src=\"/11/03/2021/Signifie/IMG_20210310_170247_v4.jpg\" alt=\"Światło zachodzącego słońca odbite w oknie nieznajomego domu.\"></p>\n<span id=\"more\"></span>\n<p>Ona tak wyniośle spojrzy, dokąd, przyzywa i kusi – całuje, i gryzę, wtedy chłonę kęs jabłka – ona wypluwa swój; a ja widziałem każde jej mrugnięcie, każdy jej oddech – płytko wchodzi, aż szczypie, to nie ja w nią, to ze mnie broczy dziewicza krew! Przygryza wargę, na mojej ręce ścisk – wzbiera pływ, gardło więzi krzyk, wtem w ucho mi tchnie – Dość – rozluźniam dłoń, wciska się w zad niebinarny żigolo – Chcę być pasywny, poniżony utopią! <a href=\"https://www.biografie-niemieckie.pl/blueher-hans\"><em>Männerbund</em></a> wymalowanych w turkus<sup class=\"footnote-ref\"><a href=\"#fn3\" id=\"fnref3\">[3]</a></sup> dzieci, ale zanim pożrą własną rewolucję, wystrzelę się wprost przez płomień, jak nocny motyl i spadnę okaleczony, pyłem maskary, na jej ramię – się zwieszę, tuląc we wspólnej, w kiblu, mogile, aby potwierdzić siebie, gdy porobiona za miłosny frajer, szepcze – Ale ci serce wolno bije, już prawie go nie słyszę.</p>\n<p><img src=\"/11/03/2021/Signifie/IMG_20200522_170013_DRO_v1.jpg\" alt=\"DANSK-FRANSK EXPERIMENTALFILM KOMPAGNI présente\"></p>\n<p>Gdzie się skryliśmy, na kwadracie czereda ćpunów, ich małpie widzenia mnie palą, siniaczą, skoro gnę się w arkadę; podajemy sobie po <a href=\"https://vimeo.com/58914133\">dwieście klatek czarno-białego antyfilmu</a> dekonstruującego tych, którzy wymyślili życie tych co nie istnieją – mówią po francusku, mętnieje klisza, nic nie rozumiem, tyle że patrzą z politowaniem, siedząc w ogródku modnej kawiarni, mając za sobą  n a p i s – <strong>DANSK-FRANSK EXPERIMENTALFILM KOMPAGNI présente</strong>: zbliżenie na mnie, kadr, kwilę się palcami w jej garść (wmontowali dźwięk przeładowywanej broni) – plątam się w meander, gdzie jest nić?! Intensywnie mówię, dyszę, coś tam znów pierdolę dławiąc się powietrzem, zapadając się przy tym w ścianę: charakter bólu co go aktualnie przeżywam dość jest tobie wiadomy, jednakże nie dostrzegam powodu, by wspomnieniem, owego cierpienia, raz jeszcze nie przeżyć, nim dociągając skrócę linię swojego życia. Tylko po to bym miał zaś ulec zagładzie? Zmartwychwstałem. Niegdyś tkanki oddzieliły się od kości i zgniły na moich oczach, zwymiotowałem pokruszonymi zębami. Changa rozsadziła tamy krwi, nim Charon domknął powieki; klęczałem u ramion Axis Mundi, łkałem u kolan <a href=\"https://www.youtube.com/watch?v=Mne8cIdIkAU\">Kybele</a>. Upraszając o psychostazję nie uzyskałem werdyktu, wykazania winy. Ni lubości, ani wzgardy, wobec potoku łez! Niemniej <a href=\"http://machinamysli.org/polityka-zycia-jako-bios-zoe/\">uzurpacja względem idei życia (zoe), znosi życie jednostkowe (bios)</a>.</p>\n<p><em>PS Zaktualizowałem silnik strony i temat, a także ponaprawiałem nieaktywne linki prowadzące na YouTube, jak i wtyczkę PDF, toteż <a href=\"/08/08/2020/Zimna-fala/\">„Zimna fala”</a> już da się czytać na stronie, ale jeszcze nie doszedłem do tego, dlaczego nie na mobile (da się pobrać). Kiedyś zrobię jeszcze porządek w tagach (niekiedy kasuję nadmiarowe). Nadto, ten tekst, miał być kolejnym rozdziałem <a href=\"/categories/Liryzm/Proza/Speed-Generation/\">„Speed Generation”</a> (od drugiego akapitu miał sie zaczynać trzeci rozdział), ale wrzuciłem do <a href=\"/categories/Liryzm/Proza/Art-of-Trance/\">„Art of Trance”</a>, jakie układa się w fajny spis treści i mogłaby być to dobra książka. Samemu mam wizję „luźnych” rozdziałów, a nie zdyscyplinowanej powieści, póki co i póki co komentarze pozostają wyłączone, jak pisałem w postscriptum w <a href=\"/08/03/2021/Rocznica/\">„W czterdziestą rocznicę śmierci Williama Sewarda Burroughsa III (pięć dni po terminie)”</a>.</em></p>\n<hr class=\"footnotes-sep\">\n<section class=\"footnotes\">\n<ol class=\"footnotes-list\">\n<li id=\"fn1\" class=\"footnote-item\"><p>Jacques Derrida, <em>Ostrogi. Style Nietzschego.</em> <a href=\"#fnref1\" class=\"footnote-backref\">↩︎</a></p>\n</li>\n<li id=\"fn2\" class=\"footnote-item\"><p>Jak wyżej. <em>Wtedy to czyjaś ręka opadła, wilczymi kłami strutego sztyletu, wypadła zdradzieckim pchnięciem mojego brata, jego kindżału, alem się puginałem dobył spod laków – ostatnią wolą, mimo że mi krewni posiedli kosztowny styl życia i roili głośno o moich dochodach. Prócz tych, jakie jeszcze myśli podówczas? Jakbym wywłóczył siebie poprzez meander nocnej dzielnicy, skąd można dokądś powrócić.</em> ;-) <a href=\"#fnref2\" class=\"footnote-backref\">↩︎</a></p>\n</li>\n<li id=\"fn3\" class=\"footnote-item\"><p>Tabletki MST Continus 200 mg (morfina) mają zieloną otoczkę. Którą się zmywa. <a href=\"#fnref3\" class=\"footnote-backref\">↩︎</a></p>\n</li>\n</ol>\n</section>\n",
            "tags": [
                "Eros",
                "Metafizyka",
                "Roland Barthes",
                "Dasein",
                "Psychopharmakon",
                "Queer",
                "Trance",
                "Społeczeństwo spektaklu",
                "Guy Debord",
                "Jacques Derrida"
            ]
        },
        {
            "id": "https://premislaus.github.io/07/03/2021/Speed-Generation-II/",
            "url": "https://premislaus.github.io/07/03/2021/Speed-Generation-II/",
            "title": "Speed Generation. II.",
            "date_published": "2021-03-07T09:52:19.000Z",
            "content_html": "<p>Gdybym miał dychę, nie wiedząc co z sobą robić, napiłbym się piwa w barze. Nie mam roboty, nie jestem idiotą, aby pracować, mimo że nawykłem mówić, iż jedyne co umiem robić to walić fetę i wódę. Miesiącami spędzam piątkowe i sobotnie noce w domu, wychodzę zaś w tygodniu. Pragnę uniknąć przypadkowości, poszukuję systematyczności, powtarzalności zjawisk, ich zaskakujących manifestacji. W środku tygodnia odnajduję człowieka w barze, jest on jak krupa w zabielonej zupie, wyławiam go. Słuchamy się wzajem – ja i szklanka piwa, którego piana zdaje się koronką, co wystaje zza dekoltu. Niemo snuję opowieść wzrokiem, historię pewnej czułości.</p>\n<p>Jak wtedy, gdy rozpoznałem <a href=\"https://www.youtube.com/watch?v=v5JMZkk62_E\">pianino Billa Evansa</a>, lecz nie przypominałem sobie utworu; kiwnąłem w takt głową, pozdrawiając Starego za kontuarem i udałem się wprost do toalety – zbyt często tu bywałem, stąd to wstąpiłem do lokalu, jakbym wchodził do siebie. Umysł mój posiada mapę strategicznie rozlokowanych kibli na mieście – powinny być zadbane, a skobel w drzwiach sprawny, kiedy kładę iluminowane <em>psychopharmakonem</em>, <a href=\"https://teologiapolityczna.pl/leo-strauss-jerozolima-i-ateny-rozwazania-wstepne\">„Jerozolimę i Ateny”</a>, na klapie, aby usypać kurhan do którego, jak <em>Om</em> pod rozgwieżdżonym niebem, Scytowie ciągną się stepem na rydwanach; moje nozdrza to komora grobowa. Kiedy walę to nie słyszę <a href=\"https://www.youtube.com/watch?v=i7B4SspgC0w\">„Kali Durge, namo namah”</a>, chyba że morfinę, lecz trzask ogni, zdobywane bramy; przedśmiertne majaki tych co budzą zazdrość, pośród niezdolnych do zabicia siebie. Samemu wolę słyszeć <a href=\"https://www.youtube.com/watch?v=rQHPszuhlas\">„Ufam w Bogu”</a>, koncert w barokowym kościele, wtedy wszystkie rzezie, jakich dokonałem za Jego przyzwoleniem, nabierają sensu.</p>\n<p><img src=\"/07/03/2021/Speed-Generation-II/a-view-of-cliffs-etretat.jpg\" alt=\"Nathaniel Hone the Younger, „A View of Cliffs, Etretat”, Domena Publiczna: https://www.wikiart.org/en/nathaniel-hone-the-younger/a-view-of-cliffs-etretat \"></p>\n<span id=\"more\"></span>\n<p>W drzwiach minąłem kobietę, <a href=\"https://www.youtube.com/watch?v=cH_rfGBwamc\">w stylu Courtney Love</a>: spłowiałe blond, rozchylone usta, znudzone wkurwienie w oczach – kobietę samotną, czterdziestoletnią, na powtórnym wydaniu. Bywała w knajpach, w których pisałem. Czterdziestkę spędziła w wynajętym domu nad klifem, w  Pas-de-Calais, gdzie na przymorze nie mają wstępu, psy i dzieci do siedemnastego roku życia; nie narzekała, jak reszta pokolenia, na zatłoczone plaże – wpierdalała grzyby, patrzyła w gwiazdy, słuchając płyt <a href=\"https://www.youtube.com/watch?v=hhEX9n5DjZQ\">Billy Nomates</a> i nie było jej śpieszno do dwójki dzieci. Spojrzała wprost mnie, gest ekscytujący jej włosy. Ich płowy brzeg zdał mi się piaskiem spod stóp <a href=\"https://www.youtube.com/watch?v=42bWhcvrvuA\">Lorlei</a>, gdy ta skacze do Renu, tym samym runąłem w oczerety; mężczyźni upadają z błahych powodów. Moje policzki? Kubek kawy – oddech w taflę, co przechyla szalę; przykre, że moje dłonie pozostały zimne, swoimi poprawiła torebkę z naturalnej skóry. Wyróżniało ją dyskretne logo – <em>Faust</em>, srebrne na tle bordowego nubuku.</p>\n<p>Później, mniemam, że słyszę co o mnie mówi, jak już usiądę w kącie, ale wpierw stoję pod barem, irytując się ponagleniami Starego, bym sobie w końcu siadł na dupie; zamawiam sobie-im banię. Udobruchałem… On nie rozumie, że nie siadałem bowiem nie, że nie chciałem z nim gadać, tylko koszula wychodzi wtedy ze spodni, a marynarka lepiej zostanie zaprezentowana kiedy się stoi; pragnę, żeby ona na mnie patrzyła tak, jak patrzę na dekolty i kolana – marzę być patrzoną i patrzącym, ruchaną i ruchającym, jak wtedy, gdy porobiony, po jakimś seksie, poszedłem sobie strzepać dodatkowo pod prysznic i lejąc gorącą wodę zapadłem w trans…</p>\n<p>Wychylam kolejną pięćdziesiątkę i siadam; ja to nowy rodzaj mężczyzny – siedzę zupełnie nieerotycznie, mam złączone nogi, na które miednica faceta nie pozwala, najpierw mnie skrzywiła, a potem pożarła. Behawioralny klasyk nowych kobiet, a ja potrzebuję mocnych wrażeń! Wtem wychodzą z nudów zapalić bata; rozumiem, że nie życzą sobie mojej obecności. Patrzy na mnie zza witryny – Śmieszny, mały człowieczek – mówiąc Staremu spluwa. Wtedy podszedł do nich Orimo z ulicy, kolejno ściągnął pięć buchów, zerknął przez szybę i śmiejąc się ze mnie, samemu władował sobie coś pod język, wkrótce wybył w cholerę, dorzucając popiół do urny. Zatem dymiło się z popielnicy, petem co żłobi linie papilarne. To jest pewne, że nie jestem w stanie podnieść się bez prochów, by zagasić; o j c i e c powinien tłumić pożar domu, płomień rewolucji tak, jak w amerykańskim kinie drogi, gdzie na końcu pojawia się patriarchalna kara dla wyzwoleńców – obrabowali bank, rykoszet zabił kobietę w ciąży! Rzucili się autem w przepaść.</p>\n<p>Wiem, jawię się saską porcelaną, wyszczerbioną ołowiem z francuskiego muszkietu, kiedy zawracają ku mnie. Kładąc się wzdłuż sofy, pyta się Starego co ja robię  – Pisze o mnie – słysząc to odsłania zęby, kreślę poruszenie moich ust: Obecnie drzewa bywają wskroś żółte, ciemnieją ugrem dawnej fotografii, aż świat widzę teraz w przyżółkłych barwach, w kolorze sepii. Wszakże zażółciły się mnie oczy, z choroby, przecież nic nie powiem, tylko cedzę żółć, zza zżółkłych zębów, pożółkłych od papierosów, marnego tytoniu – co gryzie w oczy, od r u s k i ch – nie uwodzi. Skóra doszczętnie zrogowaciała. Żółta! Odwykła od pieszczot, czułości, nieżółtej miłości: ślepej bielmem wiary, białej, zupełnie czystej, wziętej ze zbielałych już kości, alabastru śmierci. Taki stał się głóg w maju – A twoja cera kredowym klifem – usta ściągnęła w dzwonek z kart, jakby pękaty kielich karminowego kwiatu, co rozwidla się na krawędziach, nabrzmiał od rosy i giął łodygę w dół; zamieram.</p>\n<p>Stary rozumie moje chwilowe, wielominutowe, otępienia, gdy popadam w nie wzdłuż dnia, samemu farmakologizuje egzystencję – umiłował palenie i wciąga chrzan, tyle że ja to dla niego przykry widok i mnie wywala, a wtedy odpowiadam, że nie mam domu i dalej pijemy wiśniówkę z colą. Toteż trwam sferą wewnętrznych wrażeń, kaskad symboli. Jako dziecko pragnąłem zbudować domek na drzewie, a budulca wystarczyło mi zaledwie na platformę, ale wspinałem się na nią i wpatrywałem strzeliście – w niebo, las w oddali, jak <em>psi filozof</em> – cynik Diogenes; przyobleczona w sukienkę siedzi teraz, z udem wspartym o kolano, na parapecie, niby Budda na cokole i przysypia, tak kpi ze mnie z wysokości, skoro oddaję się reminiscencjom bowiem lubuję się w widoku śpiących kobiet.</p>\n<p>Podówczas ich cera staje się gładka, dniami pozostaje napięta erotyzmem. Jedne drzemią z rozchylonymi nogami, inne je zwężają, ale zawsze śnią w określony sposób. Niekiedy ją gładzę, dotykam piersi, wewnętrznej strony ud. Całuję głowę, we włosy – tłuste dymem papierosów. Nigdy się nie budzi, być może posiadam delikatność, mimo że moje dłonie są chłopskie, robocze. Cieszy ją to i się śmieje, gdy o tym opowiadam, dlatego że przestaliśmy się kochać i w dzień nie okazujemy sobie życzliwości. Lubię ją wąchać, nocami, nie czuję wtedy wilgoci w powietrzu, ale perfumy. Ogrzewamy prądem – oszczędzamy. Farba się łuszczy, gdzieniegdzie tynk odpada. Wyhodowaliśmy pleśń, ale ktoś dał nam resztę białej farby, kupiłem wałek, środek chemiczny i zmyłem, zamalowałem, ów syf, jednakże nie chciało mi się tynkować na nowo, zresztą nie było pieniędzy i tak nikt nas nie odwiedza. O czym w ogóle mielibyśmy z kimś gadać? Nie jeździmy na wakacje, podróżujemy umysłem albo po Kazimierzu.</p>\n<p>Nie mamy telewizora, ani radia, tylko stary laptop, podpięliśmy doń głośniki, odnalezione na pobliskim śmietniku. Szczęściem w zestawie znajdował się subwoofer, ewidentny dar od Boga, skoro prawie nie rozmawiamy ze sobą, ale słuchamy muzyki i spojrzeniami czynimy sobie wzajem wyrzuty. Nasza wersja – Czy jeszcze mnie kochasz? – Prócz tego nie pozwala mi na wulgarność w prozie. Oburza ją, gdy klnę i płacze, kiedy się pytam czy jest głupia, ot tak będąc wraz ze mną: siedzę na fotelu, ona leży w łóżku, czyta książkę, gapię się na ścianę. Co kilka godzin notuję zdanie. Choćby, wszystko jest takie bez sensu, bez celu, bez znaczenia. Istnieje tylko przymus życia, pracy, oddychania. Sądowy nakaz dozoru policyjnego, kiedy nie ma się nawet siły, coby wstać z fotela i wyrzucić puste puszki po browarze i pasztecie, schować rąbane ze sklepu masło. No i bawią nas mężczyźni w knajpie, gdy popijam niemo piwo, wzdłuż kilku godzin, po czym wstaję, całuję ją, a oni przeżywają szok, iż jesteśmy razem.</p>\n",
            "tags": [
                "Eros",
                "Psychopharmakon"
            ]
        },
        {
            "id": "https://premislaus.github.io/19/10/2020/Speed-Generation-I/",
            "url": "https://premislaus.github.io/19/10/2020/Speed-Generation-I/",
            "title": "Speed Generation. I.",
            "date_published": "2020-10-19T17:20:15.000Z",
            "content_html": "<p>Lubiliśmy jesień i komunikację publiczną, kiedy udawałem, że jest mi duszno i ściągałem płaszcz, kładłem go nam na kolanach, a ona torebkę i pod spodem chowałem rękę, pod kiecką, pomiędzy jej udami. A teraz? Żałuję, że nie jestem pedałem, kiedy sypię linię i słyszę – Dlatego że jestem ładna – biedna kurwa, ma dwadzieścia dwa lata, a wygląda na pięćdziesiąt. Rodin rzeźbił ją gramem morfiny na dobę, mrozem i wilgocią żydowskiej kamienicy. Zarabia jumą, a nie dupą, pokątnym handlem lekami, stołuje się na przymierzalni w Tesco, potem biegnie z fantami na Plac i do <em>żyda</em> na Starowiślnej. Kosmetyczka? Apteczka. Piątki, szóstki, jej tipsy, pazury. Nędza której nie obłażą nawet muchy i nie tykają się komary; polski brud psich gówien, roztopów, ale nie sramy pod siebie, mimo że zdycha się pod jakimiś szmatami; ciekawe, że ćpun niejednokrotnie nie śmierdzi, choć nie myje się dwa tygodnie. Widocznie jego pot jest bezwonny, bowiem nie żre i nie chleje.</p>\n<p><img src=\"/19/10/2020/Speed-Generation-I/pp2.jpg\" alt=\"Tracę rysy twarzy, więc sypię wapno na to zdechłe mną truchło; zeżarłem przez noc tyle fety co innym wystarcza na zabawę w weekend przez kilka tygodni.\"></p>\n<span id=\"more\"></span>\n<p>Mam pisać piękniej? Widzę w twoich oczach, jak opadasz ku mnie wierzbą swoich włosów. Kiedy ona płacze, ty się rosisz wodą, łzami, poisz mnie pływami modrego wzroku. Jak dziecko niknę w trawach, ono bawi się na łące. Matka krzyczy, nie widzi go – lęk wzmaga najgorsze, mimo niewinnej zabawy, spacerów po kielichach zapachów końców łodyg, to kończę się ja. Mój koniec? Dokądś, nieodległy. Już jesień, wiatr czesze wrzosy, głowy, spadają owoce, gdzieś tam ja. Kłębię się ułudą jutra, jakie nadejdzie w czyimś, innym, życiu. Na pewno nie w tym, nie w moim, ja tylko niosę następnym pokoleniom coś co miało znaczenie u paru intelektualistów. Pisanie nie jest, niestety, podziwem Rilkego dla Rodina, to nie praca w drewnie, kamieniu, metalu. W pocie, blisko ziemi. Nie wystarczy zasiąść jak do rzeźby czy obrazu. Ono wynika z określonego stylu życia. Wiodąc przyziemny żywot nie mam o czym pisać, bynajmniej o tym czego nie chcę czytać. Rilke nad tym ubolewał i ja nie umiem zdzierżyć tych powrotów z roboty, do garów i zamiatania podłogi, seksu.</p>\n<p>Kto to napisał? Już nieistotne – miałem w nocy takie głody, że się popłakałem: To se kurwa jeszcze poczekasz – strzeliłem go w pysk, jeśli kasa nie ciśnie, to diler lubi przytrzymać ćpuna, a choćby dwie godziny… Wyobrażam sobie, że pilotuję sztukasa albo AC–130 i zrzucam bomby na Vietcong, czołgi, uciekają, gwizd nadciśnienia w uszach, tak jak spada na mnie obłęd, stryk, i widuję nieistniejące cienie, ułamki sekund na obrzeżach wzorku – Wiesz u ciebie skręt to na lajcie, ja bez leków bym umarła – myśli, że uznam to za osiągnięcie życiowe, porównywalne z taternictwem, a kobieta w ciąży też wymiotuje; krzywy łeb przeredagowuje Baudelaire’a, pomieści go wers albo trumna.</p>\n<p>Potrzebuję kochać, smutno gra mi suitę trąbka, jazz. Narkotyki to makijaż jakim się zakrywa ból, lubiłem się malować… I karminem gładzi mnie szminka, gdy piję z karafki, tak całując wzdłuż szyi, pali mnie burgund, wrze jucha, to wre, pisząc! Wszystko to mówiłem szeptem, pod nosem, latem, cedząc zza kłosa w gębie, samemu tylko to słysząc, jakbym widział, że pod wargami mam uszy, a ciepły oddech gładzi małżowinę. Wolałbym leżeć obok z kubkiem wina, palić szluga i zaglądać w oczy, przydawszy po nosie. Tak to opowiadać! Byle sunąć dłonią po twarzy, za chwile się ku mnie rzuca i tyle…</p>\n<p>Dlaczego? Nie umiałem pojąć, że nie widzi, iż nie słyszy, aż tak nie dostrzega minionego? Jakby nie pozostało nic prócz antykwarycznych odniesień wobec dawnego, a przecież moją duszę rozerwała kula armatnia! Tym bardziej oddychałem południowym wiatrem, co tka głoskami, wskroś kobiecych piersi, ciepły szal skołatanych myśli. Wynijdź że ze mnie ostatnie natchnienie! Obdartemu z ciała szkieletowi duszy pozostaje chwila, by mściła się słowami, nim pochłonie je robactwo tak, jak ktoś dopina swój płaszcz, uprzednio dźgnięty wiatrem w nieosłonięte miejsce. Nie wołam o sprawiedliwość, kiedy krzyczę oczami. Zachodzą szkliwem, a im bardziej połyskują odbiciem tego co zobaczyłem, tym więcej przerażenia widokiem lęku, niekiedy piękna, rażą do wewnątrz, gdy nie odnajdują w kimś ujścia, kliszy bądź płótna. Wtedy odczuwam ból.</p>\n<p>I roję kroczę skrętu, wobec którego ćpun jest absolutnie nagi, skoro ból wspominam jako oszałamiający, zważywszy na późniejszą nudę życia bez sensu, bez towaru, bez fantów. Lubię Burroughsa za epitet „latentny pedał” i jego twarz, równie wstrętną jak moja. Wyobrażam sobie moment, kiedy wchodzi do pokoiku, w obskurnej suterenie na Kazimierzu, z młodziutkim i niczego nieświadomym ćpunkiem, lat dwadzieścia trzy, tym o dobrym serduszku i lekkim brzuszku, o ładnych żyłach. A ten jeszcze się uśmiecha, gdy osuwa się obok Burroughsa i nie zauważa, że rozsunięto mu portki. Mija godzina, kiedy wychodzi i widzi mnie zwiędłego, siedzącego pod pralnią, gdzie ćmię szluga. Jest w kapeluszu, uchyla go, ja mu kiwam i się pytam – Salut, ça va? – tylko uśmiech. Dostrzegam. Poraża mnie bezpośredniość przeżycia sztuk wizualnych. Widzi się tak, jak poznaje się człowieka, zanim się do niego odezwie, wymieni myśli, przeczyta. Z drugiej strony jest to ulotne. Literatura ma tę jakość w sobie, że powstaje w samotności, kurzy się na półce w samotności, jest czytana w samotności. Zdanie nosferatu Blanchota jakie podzielam. W samotności się też umiera, samotnie zmaga się z samym sobą. Czytając poznaje się bohatera literackiego tak, jak rzeczywistą osobę przez lata, tyle że w ciągu godzin i w samotności.</p>\n",
            "tags": [
                "Eros",
                "Psychopharmakon",
                "Burroughs"
            ]
        },
        {
            "id": "https://premislaus.github.io/14/09/2020/Tantal/",
            "url": "https://premislaus.github.io/14/09/2020/Tantal/",
            "title": "Tantal",
            "date_published": "2020-09-13T22:36:24.000Z",
            "content_html": "<div class=\"video-container\"><iframe src=\"https://www.youtube.com/embed/fyPixnZggpU\" frameborder=\"0\" loading=\"lazy\" allowfullscreen></iframe></div>\n<p>Usłyszałem dźwięk, warkotał zębami o moje przeguby; podzieliłem się igłą, na gramofonie tęczówek (o tych szpilek, pęka moje serce – balonik). Pada strzał, w zaułku seks, już tuli się do  knajpy łom. Gdzieś… Miotam się na łóżku. Tak, to woskowa cera, wydatny podbródek i zapadłe policzki. Ja. Uwierzyłbym w absolut; objęcie lafiryndy? Mimo wszystko żyję. Żadna różnica. O jednego skurwysyna więcej! Czytało się Céline’a, dziś już tak nie zdychają – redukcja szkód. Ale, ale… Byłem kimś kim nigdy nie będziesz. Popłynąłem w życiu daleko – być może odnalazłem Indie, poniekąd rozbiłem się na rafach. Nie odnalazłem tam swojej Majtreji, którą mógłbym całować w brzuch. Arogancka buńczuczność ustąpiła epikurejskiej nostalgii za ucztą. Tak tęskno spoziera za siebie, umęczony ponad winę Syzyf, gdy przeciera skroń w połowie drogi. Eliade pięknie zwieńczył bałamutny proces twórczy, poprzedzając utwór dedykacją – „Czy pamiętasz, Majtreji? A jeśli tak, to czy możesz wybaczyć?”.</p>\n<p><img src=\"/14/09/2020/Tantal/main-d-artiste-1967.jpg\" alt=\"„Main d'artiste”, Robert Filliou, https://www.wikiart.org/en/robert-filliou/main-d-artiste-1967\"></p>\n<span id=\"more\"></span>\n<p>Na peryferiach bytu jawią się kontury przyszłego napięcia, jakże zatraciłem ich sens. Nastał czas ciernisty. Jakby furia, z jaką grał na swej harfie Villeman, była dwakroć silniejsza, toteż jemu właśnie odebrała moc, szczęście przyobiecane runami, a nie trollowi co uprowadził Magnhild. Baśnie i legendy nie znają tego typu rozwiązań, gdy ulega się samemu sobie. Tak zespolić się z piórem, instrumentem, iż stanowi się jedność, aż słowa rozpadają się w wyznaniach, ukazując nagie napięcie erotyczne chwili. Oto powód niezapisanych kart, niemożność werbalizacji, zaledwie atrament starty na atomy.</p>\n<p>I biegun myśli przesunął się ku nocy, beztroska powraca wraz z pomroką; ach mieć ten zaszczyt, by móc przesypiać dnie i nie słyszeć jazgotu ludzi, warkotu ich maszyn. Przywilej arystokratów i wykolejeńców! Podówczas, z nudów, nabiera się ochoty na tygodniowy maraton alkoholowy, z dawaniem po nosie, albo na napad z bronią w ręku. Wszystko, byleby już tak nie siedzieć, czekając na śmierć. W tle kawa, leci <em>Cigarettes After Sex</em>, już mnie bolą kości. <em>Jeszcze jedna flaszka zanim świta</em> – zaczynam nikomu-sobie nucić. Wszedłem marzeniom do atelier i ciepłe światło rozjaśniło twarz, czoło, śćmiło loki. Grete! Inaczej skadrowałbym to zdjęcie, ponad głową. Nie jest ważny obraz, ale twarz, smutek wzroku, jeszcze młodzieńczy uśmiech. Ma trzydzieści lat. <em>Jaśko już nie wróci, szklanka ostrogami dzwoni</em> – blatu wystukuję palcami.</p>\n<hr>\n<p>Pewnego razu byłem włóczącym się ćpunem, przezroczystym na strupiałej twarzy. Myślałem tylko o strzale, speeda i morfiny – jedno po drugim albo naraz – w kabel i w łeb. Po czym wysiadywałem w barach, sterczałem w bramach, sporadycznie notowałem, nie tyle przemyślenia co impresje, o miłości: <em>Pamiętasz jak miałaś osiemnaście lat, mimo że chuj wie kiedy to było i przeklęła cię Cyganka? Chwilę później poznałaś mnie.</em> Nie zapadłem w noc życia, był to początek nowego i wspaniałego świtu – teraz się golę i patrzę w lustrze, jak dzień podmywa sobie pizdę; ledwie się spuściłem, zachciało mi się ćpać!</p>\n<p>Jak widać impresje zawsze mi towarzyszyły, lecz nigdy nie dało się tego dostrzec po mnie. Dlatego, że nie dojrzewałem w łagodnym klimacie południa, w słońcu Italii, bym potrafił wysławiać się. Przeciwnie. Przesiąkłem wilgocią północy i przeniknąłem chłodem wschodu. Dlatego w poezji chrypię. W miłości zaś jestem prosty jak ten step, z rzadka zrywam się tumanami; schodzi lawina kamieni i porywa człowieka tak, jak ponieść umieją jedynie gwałtowne myśli. Dlatego Zaratustra powraca w góry, ja puszczam latawiec; śmiejesz się i mnie to cieszy. Bywało się też i takim mężczyzną, niemniej unikaliśmy konfliktów.</p>\n<p>W równej mierze zadziwia mnie wulgarny powab nagiej nocy, ulic skrytych za makijażem neonów, gdy wzbiera tętno przecznic, to zdaje się mi, iż furkot dalekiego tramwaju popędza ku mnie, wraz z tembrem miasta. Nienasycony w swej żądzy Bachus, już szczuje beatem, tych którym przyprawiono dionizyjskie uszy. Coś więcej jak zgiełk, że byłbym wilkiem, a w nozdrza biłaby woń krwi, juchy poniesionej wiatrem. Zda się dojrzeć, jak to tkanka miejska oscyluje. Tętent obcasów, jakże różny wobec tych u progu ranka. Na ten czas kobieta przepędza się własnym przestrachem, raczej trucht a nie chód, skoro przemyka chodnikami blokowiska. Wtedy stukot zyskuje na finezji, jestże powolniejszy bowiem rezonuje wahadłem bioder, kokieterią kibici. Pląs ich talii wyznacza agresję rapu, rytm poezji; anapest jako metrum wiersza, kiedy stopa, o zmierzchu, dobywa akcent z nierówności trotuaru, zaś mniemam o trocheju, gdy świt pociągnie szpachlą brzasku, łunę amarantu, ponad kalenicą Bazyliki Bożego Ciała na Kazimierzu.</p>\n<p>Co będę się nimi tak tępo kłuł, wzrokiem, na pusto? A jednak! Nie czuję emocji, piszę je z pamięci. Ile to już nikogo nie ma? Ze dwa, trzy, miesiące… Wyobrażone.  Wzrok mój głuchnie na częstotliwość barwy, tembr spojrzenia, od którego powietrze gęstnieje w płucach. Wszystko zdaje się blade. Nastałem uczuciem, jakby miały wzejść ostatnie dni, czego bym nie spożył nic mnie nie upija. Pamiętam, że kogoś kochałem, lubiłem nawet jej niezdrowe zastrzyki. Amfetaminy. Dość się już ździr naruchałem; relacje oparte na pieniądzach i narkotykach.</p>\n<p>Niech moja fraza będzie jak proza spod twych palców, widok napiętej przez ciebie twarzy. Zwięzła uśmiechem. Gdybym miał zdefiniować szczęście, opisałbym je tym, jak gdzieś siedzę i patrzę się w dal, wokół mnie nikogo nie ma, słychać tylko wrzenie morza, płomień wiatru. Rozgwieżdżone niebo, czekam nocy, skoro lękam się dnia, tych promieni światła co przeszywają mnie chłodem; ćma rozrywa kokon i wypuszcza swoje skrzydła, gdy obeschną wzbije się do lotu. Wypatrzyła źródło światła, goreje żarem czyjeś serce. Pora umierać, rzucić się z furkotem w ogień, niech skrzy się moja gwiazda – jesteś słońcem.</p>\n<p>Trzeba się liczyć z tym, że nikt nie przeczyta tego co piszemy. Meander palców jednak nie nastąpił, wśród warkoczy perzu, moich, za jej uchem spacerów; nie zapisałem nic bowiem było to bezpośrednio przeżyte, <em>wywędrowane</em> w pojedynkę. Paradoksalnie to smutek trzyma mnie przy życiu, wiąże z ziemią. Nazbyt rzadko go przeżywam; nadmieniam kontrasty, nic ponadto, moich powrotów w objęcia Mai, jakbym malował przebicie boku włócznią w baroku. Ukrzyżowanie. Czas ulegał spowolnieniu; drobny dotyk wzrokiem, ukradkiem, wymawiamy sobie: P_rószą się gwiazdy, ostatnie promienie, będę żyć? Żaden szloch, ani trele u zarania, ledwie łuna – gwizd fabryki._ A łyk cesarskiego stouta przywodzi na myśl libacje, niegdyś przeżywane z przyjacielem bądź w samotności, kiedy ciemnieje niebo, ponad rozmiękłymi od mgły konarami, z jakich opada czerwony głóg; każdorazowo wielkie zmęczenie spadało na mnie, teraz wspomnienie rauszu. Anett. Wtenczas zmierza się tam gdzie nie ma pracy, nikogo; wybywa myślami na Jurę, co dalej skrywa w sobie załomy pogody ducha, mimo że przed dwudziestu lat rozlały się dziko estuaria ekumeny. Dawniej, jej rozległe łąki, pasały stada krów i kóz, a my, za ich sprawą, zbieraliśmy wyrosłe później enteogeny. Dziś już, szczególnie zimą, nie spojrzy się skrzących gór w oddali, za to widzi się gęsty smog nad doliną, gdy idzie się na skały upijać winem. Wtedy piorun myśli bije mocniej, dlatego że nic się tutaj nie dzieje, chyba że przechodzą burze. Schillerów.</p>\n",
            "tags": [
                "Metafizyka",
                "Diarystyka",
                "Ekspresjonizm",
                "Klaus Schulze",
                "Robert Filliou"
            ]
        },
        {
            "id": "https://premislaus.github.io/31/08/2020/Zycie-jest-krotkie/",
            "url": "https://premislaus.github.io/31/08/2020/Zycie-jest-krotkie/",
            "title": "Życie jest krótkie",
            "date_published": "2020-08-31T20:03:30.000Z",
            "content_html": "<div class=\"video-container\"><iframe src=\"https://www.youtube.com/embed/b831nCMRI4Y\" frameborder=\"0\" loading=\"lazy\" allowfullscreen></iframe></div>\n<p><a href=\"http://paulgraham.com/vb.html\">Życie jest krótkie</a> i jednorazowe, a ja nie robię nic. <a href=\"https://pl.wikipedia.org/wiki/%C5%9Amier%C4%87_Seneki\">Senece otwierają żyły</a> i <a href=\"https://en.wikipedia.org/wiki/De_Brevitate_Vitae_(Seneca)\">czas mnie zabiera</a>. Lato właśnie przeminęło, zmitrężyłem je niemo w czterech ścianach, zmurszałych murach. I cóż światu z tego, że kolejny raz wygrałem z samym sobą i to bez obstawy lekowej, z szałem, nadciśnieniem, z bólem – w pojedynkę, opuszczony, zbankrutowany, uczuciowo i materialnie. Zrobiłem to po cichu, z ciałem napiętym w marmurowy łuk podtrzymujący sklepienie katedry, którego byle drobina osiadłego kurzu, tak pali. Zrównałem wektor prędkości do prowincji. To już przeszłość… Pragnąłbym na coś czekać, ale nie mam na co. Wydaje mi się, że czekam na śmierć albo na żmiję która przebudziła Zaratustrę, jednakże pozostaję świadomy, że mogę co najwyżej czekać, aż woda mi się zagrzeje, jeśli na nią napalę, by się nie myć zimną. Mogę czekać też na herbatę. Myśląc, że najciężej jest żyć wbrew i pomimo tak, jak kocha się kobietę.</p>\n<p><img src=\"/31/08/2020/Zycie-jest-krotkie/%C5%BBmija.png\" alt=\"Jaromir Brejdak, Ewangelia Zaratustry.\"></p>\n<span id=\"more\"></span>\n<p>Jak powinienem spędzić czas? Nie-spędzam go. Są to fakty, a nie wartościowanie! Towarzyszy mi muzyka i parę tomów których nikt nie chciał kupić, kiedy potrzebowałem pieniędzy, aby być na sposób wyjęty z ich kart; na co komu <em>Koncepcja wiecznego powrotu w myśli wczesnochrześcijańskiej</em> Wojciecha Szczerby? Mnie. Dlatego że pragnąłbym wierzyć, że wróci wszystko dobre i wszystko złe, i będę żył, tyle że wziąłem na poprawkę siłę odśrodkową i odpadło wszystko to co słabo się mnie trzymało [Deleuze]. W najbardziej skrajnych momentach głodu, zimna, samotnego braku pieniędzy, byłem pewny swojego charakteru, intelektu. I zwyciężałem. Wychodziłem i brałem, jakby wszystko było mi przyrodzone. Czułem się arystokratą. Nawet, gdy czyniłem zło, to poprzedzała je metafizyka – bo mogę bowiem się ważę. Ktoś się sprzeciwi? Zabiję. Byłem poza dobrem i złem, napędzany <em>idée fixe</em>, <em>Pochodem trzech królów</em> Bizeta! Teraz tego nie ma.</p>\n<div class=\"video-container\"><iframe src=\"https://www.youtube.com/embed/GeOW8G_55Rw\" frameborder=\"0\" loading=\"lazy\" allowfullscreen></iframe></div>\n<p>Winna jest moja osobowość; powrócił we mnie człowiek o którym myślałem, że go zabiłem. Jest on cichy, skrajnie stoicki i kontemplacyjny, na modłę mnicha – trapisty z <em>Na wspak</em> i <em>W drodze</em> Huysmansa. Nic mnie nie wytrąca z równowagi, a przez większość dnia doświadczam wyrównanego nastroju. Czekam minut smutku, chwil zadumy, owe przypomnienie dla mnie życia Jest to zło z jakim muszę się mierzyć w ostatniej godzinie! Jakże to?! Są to opiewane cnoty, lecz dla mnie jest to kulą u nogi, jaka paraliżuje działanie. Potrzebuję ćpać, kochać, pisać, a nie czytać, myśleć, wspominać. Jest to ten sam układ, ta sama zależność, jak w <em>Księdze rodzaju</em> układ trzech dni, po dwa razy, zapewniający kierunek i ruch! Wydaje mi się, że głęboko przemyśliwuję to co czytam, są to ostatnio „Jerozolima i Ateny” Leo Straussa. Dwie strony skutkują tym, że pół dnia rozważam… Na okładce znalazłem ślady amfetaminy, w środku zakładkę z fragmentu opakowania po morfinie. Nie niesie to jakiegokolwiek znaczenia. Po prostu jest, dzieje się, a ja się jeszcze pożywiam! Zaciskam pięść w rytm serca i spoglądam na napięte żyły, wskroś linii życia – ręki, ale nie czuję juchy, lecz ambiwalencję. Jest to agonia w apatii.</p>\n<p>Łudzę się, wspominam, oglądam fotografie albo drepczę w miejscu i powtarzam na głos ideę jaką odkryłem, się zafascynowałem, aby zapomnieć lub przypomnieć sobie, że jestem jeszcze zdolny do myśli, kreacji. Później o niej zapominam, wypatrując na ścianie lub wśród widnokręgu, punktu do którego powinienem ciążyć tak, jak reszta ludzkości pnie się po szczeblach kariery. Bywają godziny w których staram się nie myśleć za wszelką cenę. Ilu przez to nowel nie napisałem, wierszy, idei nie sformułowałem? Imion ich legion, a jeszcze dwa i pół miesiąca temu byłem zdolny kreować wrogów, z którymi mogłem walczyć.</p>\n<p><img src=\"/31/08/2020/Zycie-jest-krotkie/walka.png\" alt=\"Wojciech Kunicki, Publicystyka polityczna Ernsta Jüngera.\"></p>\n<p>Lubię o tym mówić, nie muszę tego bronić. Czy bym coś zmienił w swoim życiu? Zabrałbym chwile oczekiwania i pozostawił nieustannie potęgowane napięcie kobietą, lekturą, psychopharmakonem, momentami kryminalną odwagą i ćpał dalej to, siebie-ją, ale tym razem nas-razem. Nas. Nie wiem, nieistotne, ale nie żył tak, jak teraz, niemo, i nie chcę już tego. Ale czy był bym z nią, wtedy, gdyby nie było tego co teraz, kiedyś? Nie, nie byłoby. I to jest właśnie tragizm. To jestem właśnie ja. Znudzony życiem, sobą. Dekadent.</p>\n<p><img src=\"/31/08/2020/Zycie-jest-krotkie/IMG_20190330_133825114_v2.jpg\" alt=\"\"></p>\n<p>Ale to wszystko było. Co było? Była praca, była twórczość, było ojcostwo. Była pełnia życia! Każdy jego owoc, to jest miłość, obowiązek, poświęcenie. Mogę się nauczyć wszystkiego! Nie chcę. Wykonywałem już wiele zawodów i mogę kolejne. Po co? Nauczyłem się jeździć wózkiem widłowym, przyklejać styropian, zrobiłem tę stronę i czytam po angielsku, pisałem poezję, prozę, byłem ojcem, kochankiem, redaktorem, kimkolwiek robiącym cokolwiek; nikim, Nikim, wszystkim. Radykałem – kradłem, dilowałem; biłem, krzyczałem, zabierałem… Co dalej? Mało mi. Naćpałbym się twoją cipą, majką, fetą. Życiem! I dalej bym tak zdychał, wił się, śmiał. Przymioty życia tak, jak następujące po sobie kabalistyczne ersatze hebrajskiego tetragramu! Wypisałem je.</p>\n<p>Co dalej? Nic. Szerzej? Kochać piękno kobiety; Ararat. Jej. Której? Tej. Drobny owal twarzy;  wrzask widnokręgu na powiekach, kontur wzroku – bez, kreślił Archimedes. Na palcach intuicje – rwą tkankę, kolaps smutku – tych iniekcje; przeraża ją bezdech moich drgawek. Mnie sinieją oczodoły, gdy głód zapada jej policzek; gniew śmierci na czarno białym zdjęciu ożywia rys uczuć – Tańcz! – martwą naturę – Tak! Łuną zachodu pali się świeca, nie ma prądu, pozostała mi po niej  książka. Na czwórce tytułowej wigilia, dedykacja mamie. Imię. Kładzie się cieniem co mi mówiła.</p>\n<div class=\"video-container\"><iframe src=\"https://www.youtube.com/embed/xh3_cPDipbA\" frameborder=\"0\" loading=\"lazy\" allowfullscreen></iframe></div>\n",
            "tags": [
                "Filozofia",
                "Lifestyle",
                "Metafizyka",
                "Ernst Jünger",
                "Leo Strauss",
                "Nietzsche",
                "Diarystyka",
                "Seneka Młodszy"
            ]
        },
        {
            "id": "https://premislaus.github.io/27/08/2020/PostmodernistycznyMiejskiStylZycia/",
            "url": "https://premislaus.github.io/27/08/2020/PostmodernistycznyMiejskiStylZycia/",
            "title": "#PostmodernistycznyMiejskiStylŻycia",
            "date_published": "2020-08-27T15:18:20.000Z",
            "content_html": "<div class=\"video-container\"><iframe src=\"https://www.youtube.com/embed/wrCE6DjE6g8\" frameborder=\"0\" loading=\"lazy\" allowfullscreen></iframe></div>\n<p>Powtórnie spolonizowano mnie w Krakowie.</p>\n<p>– A pan? Jakie ma zdanie? – Odezwała się pierwsza, niby zniecierpliwiona milczącym, moim, popatrywaniem. Liczyła na farsę, że zacznę buczeć, dukać, wtem palnę głupstwo, by przeobrazić w parodię zatęchłą już rozmowę. Wszyscy spojrzeli na mnie, był to ewidentny podstęp. Ostentacyjnie zaciągnąłem się papierosem i wypuściłem dym z wysiłkiem w głosie, co miało symbolizować intelektualny trud i zakłopotanie.</p>\n<p>Interesuje mnie tutaj niemożność zupełnego wyrażenia myśli, komunikacja pozawerbalna. Musi istnieć na to wzór, mimo że jeszcze nieukazany. Część wyznania zawsze przemienia się w ciepło zaistnienia pomiędzy dwojgiem. Kobieta wybiera sobie mężczyznę, a on podąża za jej wolą. Nigdy nie jest na odwrót. Bywa że mężczyzna nagle poczuwa się do obowiązku i to właśnie on powinien podejmować najtrudniejsze decyzje. Następstwem tego, niby wór węgla, zarzuca się na barki brzemię konsekwencji. Intuicyjnie spostrzegam, iż wynika to z jego natury, wszakże oczekiwania społeczeństwa bierze sobie za nic, skoro męskim atrybutem jest możność przeciwstawiania się woli innych ludzi.</p>\n<p><img src=\"/27/08/2020/PostmodernistycznyMiejskiStylZycia/psychopharmakon.jpg\" alt=\"„There's no one and I'm inside that house” – Agar agar, I'm that guy.\"></p>\n<span id=\"more\"></span>\n<p>–  Nie podróżuję, nie bywam. Nie muszę niczego szukać. Poddaję rozwadze na ile jest to świadomy wybór bądź podążenie za przeznaczeniem, niby wyschnięte koryto rzeki co się wypełnia wraz z gwałtowną ulewą. Niemniej tajemnicą łaski bożej pozostaje, iż nie potrafię zainteresować się czymkolwiek. Wartość posiada człowiek, a nie pozbawiona świadomości natura, ujęta holistycznie, jak i pozostałe gatunki zwierząt. Sam zaś język feminizmu to słowostan wypracowany przez mężczyzn. Umysł pokroju Pasoliniego zdarza się w Europie raz na wiek i jego także pragnę przekroczyć. Ideowy komunista dostąpił watykańskiej listy filmów o szczególnym walorze. Owe stanowi dowód wielkości. Oddaję się lekturze, przy okazji miksując leki z alkoholem, temu towarzyszy mi stale opioidowe otumanienie, toteż tak łaknę wokalności języka strukturalizmu i lewicowej frazeologii. Czuję się jakbym grał w zakończeniu jego <em>Teorematu</em> i krzyczę, i wrzeszczę siebie – swój ból, tego rację, jakoby goryl – czereda prymatów. Pociesza mnie jego późny debiut. Nie gnębi mnie fakt, że młodsi wydali, nawet, po kilka książek i wygrywali konkursy, kończyli dwa, trzy, kierunki. Nie da się ich czytać! Czytam wyłącznie książki w których zachodzi związek między biografią a bibliografią. Autor musi wieść życie radykalnie, bym mógł czerpać z jego prozy przyjemność estetyczną. Pasjonuje mnie dzieło Pasoliniego i śmierć będąca dopełnieniem stylu.</p>\n<p>Było mi wyjątkowo głupio wyznać, że nie jestem zafascynowany, a moje uczucie jest czysto racjonalne. Wypowiedziałem tamto, jakbym palnął głupstwo, sprowadzając smutek na ukochaną twarz. Teraz, gdy tragedię niedawnych dni poddaję refleksji i zżera mnie gorycz, jestem pewniejszy tego, że za sprawą rozumu kocham dojrzale. Nie umniejsza to czyjejkolwiek miłości, lecz stanowi odmienną, równoważną, jakość. Nie istnieje zakres miłości, miłości nie sposób stopniować. Kocha się pomimo i wbrew. Słuszny gniew przemija jeśli tylko wzajemnie się wysłucha, dlatego kochając umiem wybaczyć wszystko co zostanie mi wyrządzone. Oto definicja poświęcenia, a pewność wobec własnej słuszności czerpię z postawy Jezusa, który wisząc na krzyżu przebaczył wszystkim. Jednakże miłość z braku wzajemności potrafi się wypalić. Miłość którą noszę w sobie goreje wysokim płomieniem, a czas nie odcisnął jeszcze piętna na palenisku. Miłość jaka zrodzi się w wyniku refleksji jest równie namiętna co pozostałe formy zakochania. Więź wyrasta pomiędzy obojgiem ludzi, ujrzeć ją można pod mikroskopem. Serdeczność gestów jakie następują, a także przeżyte chwile, wplatają kolejne włókna. Strukturę impregnuje się szacunkiem, prócz tego wady obraca się w śmiech i przywary. Sprzyjające wiatry zaplotą na tyle mocny sznur, iż będzie dało się na nim powiesić, albo zawiesić nad rozległą przepaścią, jako most linowy.</p>\n<p>Jeśli żądałem od świata bym mógł kochać namiętnością Heathcliffa i krzesałem w sobie jego żar poezją i wynikłą z niej postawą, to ostatecznie odmówiłem. Radykalizowałem osobowość, aż odwróciłem pierwotny sens owego. Nie mogłem przyzwolić na zło bowiem Albert Camus był dobrym dla mnie pedagogiem. Miłość jest dowodem na nieoszacowane pokłady dobra u osoby która nauczyła się kochać, a wiadomo z klasycznych lektur, że zło wynika z braku dobra, toteż bycie dobrym przy jednoczesnym czynieniu zła oznacza paradoks. Heathcliff mógł tak czynić na kartach powieści nie ze względu na siłę charakteru, ale z powodu ponadnaturalnego pochodzenia, jeżeli wziąć za dobrą monetę szkice interpretacyjne Piotra Grzesika, w formie apendyksów, jakimi opatrzył własne tłumaczenie.</p>\n<p>Ostatecznie siłę charakteru, męskości i miłości podsumowuje decyzja odejścia, skoro oznacza najrozsądniejszy scenariusz dla kogoś kogo się kocha. Toteż jest to właśnie ta miłość co ją opiewa <em>Hymn o miłości</em> z <em>Pierwszego Listu do Koryntian</em>. Czysta i absolutna.</p>\n<p><em>15 maja 2019</em></p>\n",
            "tags": [
                "Filozofia",
                "Lifestyle",
                "Eros",
                "Metafizyka",
                "Dasein",
                "Diarystyka",
                "Psychopharmakon",
                "Albert Camus",
                "Resentyment",
                "Pier Paolo Pasolini",
                "Heathcliff"
            ]
        },
        {
            "id": "https://premislaus.github.io/26/08/2020/Therese/",
            "url": "https://premislaus.github.io/26/08/2020/Therese/",
            "title": "Thérèse",
            "date_published": "2020-08-26T20:28:27.000Z",
            "content_html": "<div class=\"video-container\"><iframe src=\"https://www.youtube.com/embed/4hsMjknCFc4\" frameborder=\"0\" loading=\"lazy\" allowfullscreen></iframe></div>\n<p>Jakie piękne chmury strzępią się i kłębią, sobotnim zmierzchem i różane niebo nad widnokręgiem, wzrok mój wabią ku zachodowi. Nic, tylko za rękę iść pod lasem, z milczącym chłopakiem, byle udać się na wzgórze i rozsiąść się, w objęciu, coby leniwie wejrzeć w buczyny mieniące się już barwami wiosny, przeplatane sosnowymi borami, po chwili zaś zerknąć na horyzont, odstąpić i przebiec źrenicami po zaroście i spracowanej mną, życiem, dłoni. Skończyć na spojrzeniu, aby znów dać się pochłonąć Słońcu Niezwyciężonemu i patrzeć, bez lęku, jak Sköll gwiazdę dogania, łapami przebiera, wreszcie nad nią góruje, a choćby ją noc całą dzierżył, to wnet, o brzasku, sparzy się bowiem majestat Saule wtenczas promienieje, a myśmy, wszyscy, tak o nią zazdrośni.</p>\n<span id=\"more\"></span>\n<p>Zaś w dzień stanąć przed nim i mówić doń teatralnymi gestami aktorki scenicznej, grymasami pieśniarki, co nie stoi i mówi, lecz żyje własnymi utworami i rusza się, i skacze, i pląsa, by uwodzić choreografią zadartego nosa, niebieskich oczu.</p>\n<p>I czekam na niego, który chce wierzyć, że gdzieś tam na prowincji czy w ciemnym pomieszczeniu tkwi ludzka istota – twórcza, niewinna, skrzywdzona. Którą wyzwoli, a ta go pokocha, przełamując wzajemną samotność. Tak, aż stamtąd gdzie tkwi źródło wiary w Emily Brontë, podobne do marzenia o niebieskim kwiecie romantyków, Novalisa.</p>\n<p>I wejdzie tu, jak wtedy, gdy był zmęczony podróżą, życiem, i spoczął głową na moich kolanach. Zupełnie nie patrząc gładził mnie po kostkach, łydce, coraz wyżej. Jakby mówił wpierw wstępem, aby móc zacząć snuć opowieść o tym co się w nim zdarzyło, aby dowieść swoich racji, coby żywiołowo wstać zaprzeczając sobie i znów położyć się, zamarłym epilogiem, że już będzie dobrze. Klnąc się wyjałowionym wzrokiem, bez ułudy radości, iluzji próśb alkoholika, iż nie zmieniło się dużo w naszym postrzeganiu miłości. Wciąż jest to opętanie demonem, a nie budowanie partnerskiego związku, gdzie nie ma żadnych zobowiązań i po prostu można przerwać, gdy relacje przyjmą toksyczny charakter. A jedynym co budzi emocje podobne dawnej miłości, tej z doby romantyzmu, nie jest, jeszcze, skrajna ideologia, wszakże nie zdaje mu się, żeby mężczyzna mógł kochać tylko dziecko albo przywódcę, a nie kobietę. Mimo że byłam i nadal pozostaję istotna dla jego jaźni, zmysłu estetycznego, nigdy nie byłam powodem obsesji, nie czuł potrzeby zakładania strony internetowej i prowadzenia dyskusji, kolekcjonowania każdego strzępku prasy, mnie, i bibliografii bibelotów poświęconych mojemu zagadnieniu. Był to zawsze stosunek osobisty, intymny w swoich pragnieniach.</p>\n<p>Choć wiem, że mógłby do mnie napisać, zadzwonić, to nic się nie dzieje, tylko słońce wschodzi i zachodzi. Niekiedy deszcz popada bądź zawieje wiatr, a on nieustanie leży, z uwielbieniem zerka na ścianę, popatruję na głóg za wąskim oknem, niekiedy też spojrzy na leszczynę za nim, obłok nieba obok. Mijają tak lata stacjonarnego nieróbstwa, kiedy nic go nie interesuje, nie podnieca, nie popędza ku życiu, jakby Persefona nie powróciła z Hadesu. Zmitręży młodość, wspomnień będzie miał niewiele, skoro noce i dnie wyglądają jednako, wszystko zlewa się w tożsamą nudzie plamę… Moje burze flamenco i rozhuśtane brzozy, jego epilepsja widnokręgu, kiedy się zbudzi? Czemu śnię o sobie, w sennym paraliżu i zjadających mnie myszach, o czarnym pająku co je przegna?</p>\n<p>Dlatego kobietę traktuje się jak gówno, to najlepszy sprawdzian oddania.</p>\n<p><img src=\"/26/08/2020/Therese/DSC01761_v3.JPG\" alt=\"Jura\"></p>\n",
            "tags": [
                "Eros",
                "Jura"
            ]
        },
        {
            "id": "https://premislaus.github.io/17/08/2020/Juliette-VII/",
            "url": "https://premislaus.github.io/17/08/2020/Juliette-VII/",
            "title": "Juliette. VII.",
            "date_published": "2020-08-17T20:57:52.000Z",
            "content_html": "<div class=\"video-container\"><iframe src=\"https://www.youtube.com/embed/Da7zfE43vGU\" frameborder=\"0\" loading=\"lazy\" allowfullscreen></iframe></div>\n<p>Jesteśmy jacyś popierdoleni, tak o mnie uważa matka. Każdy z nas odnalazł namiętność w życiu: białe–wóda–topy–majka–kniga–ździra; zebrałem wszystkie Pokemony. Być dumnym? Niby hymn monarchii francuskiej?! Musiałem, kurwa, wyjść i nawciągać się chrzanu, mimo że jestem amfetaminiarzem i nie muszę się odwracać za bratem, aby zamienić się w słup soli:<br>\n– A kim ty kurwa jesteś, żebym miała się ciebie słuchać, dziwko?<br>\nMówią mi na mieście, żebym sobie ją darował bowiem wygląda na pojebaną lesbę. Tak jest w istocie, z charakteru przypomina Anaïs Nin, co jest komplementem i jebie się nade mną, z taką samą pasją.<br>\n– Jeszcze nikim. Chcesz żebym był kimś?<br>\nNie umiem przestać jej słuchać. Barwa głosu? Tembr ciągnie się niby miód, ów między łyżką a słoikiem. Mogłaby czytać bajki dzieciom albo szeptać do mnie, gdy dogorywam na ćpuńskiej melinie, wtenczas zda się, iż idę do nieba, a ona jest aniołem – walkirią, skoro dostałem medal, <em>Pour le Mérite</em> albo <em>Order Bohatera Związku Radzieckiego</em>, za poniesione rany – wyżarta przegroda, zrosty wzdłuż ręki.<br>\n– Moje chęci nie znaczą nic w obliczu twoich zamiarów.<br>\n– Jakie masz chęci, a jakie ja mam zamiary według ciebie? Moje myśli siedziały w twojej głowie, niech teraz twoje zasiądą w mojej.<br>\n– Chęci? Na pewno chciałabym być. Nie mam zamiaru pierdolić nic o wyciąganiu z życiowego gówna, bo jeszcze oduczysz się dobrze pisać. Poszłabym na to dno razem z tobą i taplała się w słodkim gównie biedy, chlania i sztuki.<br>\nJak jeszcze raz usłyszę od jakiejś ździry, że mnie kocha, to ją strzelę w pysk. Następna miłość będzie dla mnie śmiertelna; cipa będzie miała mnie w dupie, a nie na sumieniu. Nie wiedziałem, nie umiałem, skąd ludzie biorą takie ździry? Które dla nich wyniszczają się z miłości, dają się bić i okradać, wykorzystywać, a potem symulują samobójstwo. Nigdy takiej nie miałem, ale większość kobiet jakie poznałem była właśnie taka. Całe życie potrzebowałem wyimaginowanej opowieściami suki, a miałem pyskate, oziębłe, praktyczne. Mnie nudziło się ruchanie ich po tygodniu, finalnie zdradzały, wbijały nóż w plecy. Siedziałem z nimi i włóczyłem za sobą bowiem nie chciałem być samotny, niemniej byłem, lecz mogłem pokazać się z kimś w towarzystwie.<br>\n– Zaopiekujesz się mną? Chociaż na chwilkę, dopóki nie zdechniesz?<br>\n– Tak – nauczyłem się widzieć, że jestem samemu i nie ma nikogo, a teraz jestem tutaj i do kogo to, jak ja, nie widzisz.</p>\n<p><img src=\"/17/08/2020/Juliette-VII/WP_20160103_17_23_18_Pro_v1.jpg\" alt=\"\"></p>\n<span id=\"more\"></span>\n<p>Thérèse mówi z sensem, przynajmniej po ośmiu klonach, gdy wypije, zanim jej film się zerwie i odleci w niebyt. Nie chcę, aby umarła, martwię się o sukę, już lepiej, jak się tnie po udach. Dopiero co ją wyrwałem z patologii, na zadupiu. A teraz?! Walnęła łbem o posadzkę. Wziąłem miednicę, szmatę i letnią wodę, skoro jucha przestała walić. Blada i we krwi – wygląd ofiary, zgwałcenia i mordu. W tle, z cicha, leci „Milion szkarłatnych róż” Ałły Pugaczowej i podkładam jedną rękę pod głowę, drugą zaś pod kolana i podnoszę. Jest lekka, waży ekwiwalent dwóch worków cementu. Kładę ją na łóżku, przykrywam kocem i obmywam twarz, na ile mogę włosy. Wstanie to będzie chciała się uczesać, lecz będzie wrzeszczeć, dlatego że strupy skołtuniły jej fryzurę. Kładę się obok, patrzę jak śpi, bez makijażu wygląda na dziecko – toteż czuję się, jak Roman Polański u progu światowej kariery.</p>\n<p>– Obiecasz mi coś?<br>\n– Tak.<br>\n– Nie zrób sobie celowo krzywdy, proszę cię. To jedyne o co cię proszę.<br>\n– OK.<br>\n– Ale na prawdę proszę. Zależy mi na tobie – dlatego że jest naćpana i właśnie dlatego ćpamy, aby się kochać i wyznawać sobie autentycznie pierwotne emocje, inaczej stłumione pozostaną mieszczańską ułudą chuj wie czego. Przestanie ćpać to zapisze się na siłownie i zrobi studia, zajdzie w ciążę z jakimś frajerem, toteż wezmą kredyt na mieszkanie, będą też jeździć na wakacje. Będzie smutną, zestarzałą, cipą, nadto chujowo pomalowaną, póki co potrzebuje majki, a ja floty.</p>\n<p>Niemniej nie zdążyła usłyszeć odpowiedzi. Nie mam przyjaciół, nie mam kogokolwiek. Nie mam nawet tęczówek. Nigdzie nie przynależę, zawsze na uboczu, na około, póki mam flotę i dragi, i nie jestem w stanie stworzyć relacji opartych na czymkolwiek innym! Dokąd pójdę? Idę do Karawanseraju. Po drodze widuję się z kurwami, żebrakami; ludzie których nie zniewala świat materialny, ale idea. Tym właśnie jest orientalna religia? Nie doczytałem u Ciorana, gdy go sprzedawałem wraz Ernstem Jüngerem. Czuję w sobie te warstwy, narastają erozją bytu, niekiedy dobywam na wierzch skamieliny. Rdzenie lodowe wyjęte z serca są ciemne, głęboki śnieg; lubię jak mi szczęka lata, a zęby się kruszą.</p>\n<p>Poszedłem do Króla Cygańskiego, dlatego że to mój ostatni kolega. Chciałem mu powiedzieć, że tak naprawdę nie chcę się zabijać, mimo że mam funeralne tendencje – czasem  trzasnę typa co ma kilka suicydalnych–stów w kiermanie. Kocham żyć! Ćpać–ruchać–jumać, lubię jak się mnie boją, kiedy mnie czytają, jak wiszą mi typy flotę i nie ściągam, skoro pozostaje między ludźmi niewypowiedziane i można liczyć na farta, nostalgię, gest… Słowo, sznyt! Kurwa mać pojebane jest, że nie wychodzi nam z kobietami i nigdy nie mamy kwitu, tyle że pozycję do jego zrobienia. Z resztą nie ważne ile się komu wisi, ale istotne, że utrzymuje się płynność finansową. Właśnie ją uzyskałem, pierdolnąłem na jumę, żeby dać w szyję, w nos i w kabel, sobie–tobie w dupę!</p>\n<p>Juma? Minąłem, na ukradzionym przez znajomego ćpaka rowerze, jakieś dziewczyny z korpo, wioząc w torbie, dopiero co zajebane, tarcze do cięcia betonu, warte tyle co ich cipa. Były piękne, ja śmierdziałem niechlujny. Pogoniłem je w lombardzie, kupiłem kreski i owsiankę. Agonia w apatii; wegetuję, ćpam samotność. I zaś noc spędzić bez słowa albo pierdoląc do siebie? Sporadyczny ruch – kręcę szluga, gaszę peta. Wtenczas paraliżuje mnie napięcie, niezaspokojone pragnienie zaś trwoży bólem życia zmarnotrawionego gonieniem dziś, nim doścignie mnie rzeczywistość. Doścignęła. I chuj, i sztos! Teraz gonię przeszłość płacąc długi, mandaty i alimenty. Nigdy nie miało to innego sensu, jak trwoga nienasyconych ust, wargami wyobrażonego.</p>\n<p>Tymczasem, w Karawanseraju, nie posiadają terminala płatniczego, przypadkowi klienci i turyści nie wątpią, iż znaleźli się w podrzędnym barze, mimo że szyld widnieje przy głównej ulicy. Poprzestają na jednym piwie, pośpiesznie wychodzą, nie patrzą na ludzi, ale w telewizor – program z meczem lub muzyką popularną. Dla mnie to znak, że bywa tu juma i dilerka. Pozostało nas niewielu, dlatego siedzimy w refektarzu, a nie w ogrodzie. Nie uzasadnia tego młoda godzina, środek tygodnia i zimna pora roku. Nie jesteśmy cezarami, niemniej półświatek, jak każda hierarchia, odnajduje analogie w dyktaturze. Zda się, że straże opuściły zamek bowiem nastał spenglerowski czas, wrogie plemię wystawiło czarnuchów w awangardzie.</p>\n<p>Dzierżymy nieoczywiste insygnia. Król Cygański pobiela oczodoły spopielonym kondorem andyjskim; mnie, pod nozdrzami, wytatuowano krzyż św. Andrzeja, lecz mimowolnie zakrywam go wąsem, bez którego broda okazuje się niepełna. Orimo roztacza się nimbem gestów, jest jak Merkury; wciąż jedną stroną do światła rozmówcy, unika wzroku, oddala się, obiega rejon, po czym zawraca i transakcja dochodzi do skutku bądź nie. Jemu świat jawi się jako scena, mikrofon to jego berło. A ja znaczę nic, pretensjonalnie figuruję, nie umiem znaleźć sobie miejsca. Na odchodne stawiam po bani, trzy shoty za dwanaście złotych. W tymże geście objawia się staropolskie zastaw się, a się postaw. Wiedzą, że nie mam pieniędzy i jedyne co mi pozostało to imię, jego słowo. Nawet, gdy jestem zupełnie przezroczysty, na swojej fizys, to dbam, aby obuwie było wypastowane, a spodnie wyprasowane. Człowiek żyjący kulturą, a nie cywilizacją, dostrzeże sznyt.</p>\n<p>Walę banię i myślę co dalej, ale alkohol mi nie pomaga, potrzebne są mi narkotyki. Muszę czekać aż przyjdą i się doczekałem.<br>\n– Jestem Ci wdzięczny, w chuj – zalotnie prychnęła. Ja się śmiałem. Ożeniła mi dekagram przekopanej ostro z kofą fuki, za sto pięćdziesiąt. Mnie to jebało, byłem pogięty, musiałem przyfurać, aby odzyskać beat, zyskać wyczulenie na uliczny puls. Wystarczyłoby parę grudek… Poza tym wpadła mi w oko, metr sześćdziesiąt dwa, blond włosy ścieniowane nad karkiem, czerwień na policzkach – rozmazany tusz na rzęsach, ma trzydzieści lat, a zachowuje się na czternaście. JuJu. Rusycystka. Jestem pewny, że za tydzień przefarbuje się na niebiesko, a jeśli mnie lubi to na rudo. Schowała wagę.</p>\n<p>Zawinąłem dupę. Po drodze wziąłem jeszcze w pizdu majki, maczanę, czas się zabić albo pomówić z Juliette. Siedząc niemo, w pustym tramwaju, przypomniałem sobie, jak to porobiony, do imentu, prosiłem niegdyś Króla Cygańskiego, aby mnie zastrzelił, ale chujowy z niego przyjaciel, skoro odparł, że samemu muszę to sobie zorganizować, lecz nie sprzedał mi broni. Odpowiedziałem mu, że w takim razie nabiorę od niego w kurwę materiału w kredo i nie oddam floty. Nie będzie miał wyjścia! Od tamtej pory wolał mi zajechać fartem, niż żebym mu wisiał.</p>\n<p>Będąc w domu poczułem ucisk w oczodołach, od strony mózgu, rozlewał się on leniwą falą, jakby opływał gałkę oczną, kierując się do źrenic, aby zatrzymać się tam i spocząć, wzdychając przy tym tak, jak mają to w zwyczaju starzy mężczyźni, kiedy siadają na cudem odnalezionej ławce, wszak zmęczyła ich duchota podczas spaceru. Było to podobne wieczornej eskapadzie z małymi dziećmi na plaży, gdy woda leniwie omywa im kostki, a one otępiale patrzą, jak ich ślady giną ścierane pływami. Przekomarzają się i głośno krzyczą, rodzice zaś wtórują im kąśliwymi uwagami. Nadto ucisk w szyi, jakbym zakochał się, dalej w piersiach żywiołowe przytulenie ukochanej. Wtem rozlał się we mnie zew tęsknoty za czymś dawnym, niewinnym i beztroskim. Stało mnie się ciężko na duszy, przeto zapragnąłem wtulić się w kobiece ciało. Ucałować je, mając nos w dekolcie. Potem pójść na spacer, na wzgórze, na łąkę, by położyć głowę na jej udach, niech mnie gładzi, a ja mrużę oczy, obym usnął jak nuci maleńkiemu, śniłbym o pramatce.</p>\n<p>Umierałem, skręcało mnie z bólu, czułem smród swojego potu, skarpet, obłaziły mnie muchy, rozebrałem się. Zwymiotowałem. Pociłem się, bolało mnie nad żołądkiem, wątroba, serce, nie wiem. Nie jestem anatomem. Miała mnie gdzieś, nie przyjechała. Czułem inny rodzaj otępienia. Wiłem się, podnosiłem podkoszulek, całe szczęście, że dzisiaj nie założyłem koszuli, porozrywałbym ją, wpierw guziki na torsie, a potem odrywałbym rękawy. Dotykałem się, gładziłem po brzuchu, po klatce piersiowej, jakby nie było to moje dłonie, lecz kobiece.</p>\n<p>Juliette znalazła mnie w ogrodzie, mimo że mocno lał deszcz. Znalazła? To moje wyobrażenie, ona ma mnie w piździe, w dupie. Deszcz? To mózg mój ronił, głowa rosiła się płynami ustrojowymi, jakbym substancję jakąś ekstrahował ze swoich myśli. Stałem niemo, patrzyłem na jabłoń, w dal – gdzieś, podeszła do mnie boso i pocałowała mnie, jakby, jako panienka, z taktem skubała obraną koszulą, sweter. Musnęła, przygryzła mi wargę, by pobudzić seksualnie. Nawet nie drgnąłem, zaczęła płakać. Wtedy wypytywałem samego siebie.</p>\n<p>– Nie wiem dlaczego, lecz doznaję obcości otoczenia.<br>\n– Opowiedz mi o tym? – Ujrzałem martwego gołębia obok zmiętej gazety; <em>haruspicina</em>.<br>\n– Nie umiem.</p>\n<p>Nie musimy do siebie mówić. Boli mnie twój płacz, depresja oddechu i uśmiech, blond włosy, zobacz jak mi serce bije dla ciebie! Wszystko u ciebie jest takie bez sensu, bez celu, bez znaczenia; istnieje tylko przymus życia, pracy, oddychania. Kiedy to nie było, niemniej dobrze cię widzieć. I bystrzy się topiel wzorku, zęby dzwonią kuligiem, ku brzasku noc wzlata, aż do wymiotów; pocałunkiem żmii sinieje szyja, wrzask widnokręgu – zgładzone nabożeństwo nocy, nie marzenie senne. Wąska źrenica unaocznia totem żmii, pnie się wzwyż kręgów, wije wzdłuż ramion; grono jadu opada wraz ze szlochem, jest wniesionym nam wianem Anètt. I skaczę w jej szczelinę, i żrą mnie wypełzłe w nozdrza czerwie, odtąd serce broczy wodą różaną; krew miesza się z ziemią, dziób sępa ocieka juchą baranka; zruszony tors gubi trzewia – łono ziemi promienieje z jurty, skąd matczyna troska snuje się dymem: pod obojgiem postaci podano do stołu. Objęła mnie słabość, a przyszłość nie stała się ciemna, ale przestała istnieć jako poczucie chwili, pojęcie siebie i konstrukt językowy. Upadłem? Nie znam tego słowa. Ja wtedy wzniosłem się i pokonałem opór, jaki stawiała przede mną rzeczywistość. Ta chwila jawi się jednorazowym błyskiem komety i był to mój moment; wolta uczuć, kiedy moje serce to pomalowany na czerwono, ustami ździry, motocykl Hondy.</p>\n<p>– Też mi smutno.<br>\n– Dlaczego?<br>\n– Stagnacja. Nie czerpię z rzeki życia pełnymi garściami. Po prostu.<br>\n– Kiedy je pochwycisz mocno dłońmi, to przesypuje się ono jak piasek, przelatuje wodą.<br>\n– To może w ogóle nie chwytam.<br>\n– Byś się tylko pobrudziła.<br>\nSylwetka Juliette skrywa się za musztardowym swetrem, nazbyt szerokim, rozciągniętym, niemniej smukłość linii przywodzi na myśl krzywiznę włoskich statków żaglowych – pierś odznacza się napiętą wiatrem żeglugą, zda się dostrzec wcięcie talii. Garbi głowę, jakby szukała czegoś u korzeni, nie w przestworzach; jej pochodzenie jest czysto chtoniczne, złożyła ofiarę Hadesowi i dlatego zbiegła ode mnie zimą.</p>\n",
            "tags": [
                "Eros",
                "Psychopharmakon"
            ]
        },
        {
            "id": "https://premislaus.github.io/16/08/2020/Milosc-cpunow/",
            "url": "https://premislaus.github.io/16/08/2020/Milosc-cpunow/",
            "title": "Miłość ćpunów",
            "date_published": "2020-08-16T02:51:32.000Z",
            "content_html": "<p>Wykonanie Jacka White’a to najlepsze co mogło spotkać tę piosenkę. Zamieniłbym tylko <em>Jolene</em> na <em>Morphine</em> i wszystko, by się zgadzało. Poniżej krótkie opowiadanie, w klimacie <em>Trainspotting</em> Irvine’a Welsha, które powinienem przerobić na jeden z rozdziałów <em>Juliette</em>, ale to może kiedyś. Najlepsze jest to, że napisałem to zanim przeczytałem <em>Trainspotting</em>, film oczywiście widziałem lata temu. Podobieństwa wynikają z tej samej materii, jedno i drugie jest zabawne kiedy jest się czystym albo ma się materiał. Inaczej jest takie, jak się czyta.</p>\n<div class=\"video-container\"><iframe src=\"https://www.youtube.com/embed/yXlULkwhgrc\" frameborder=\"0\" loading=\"lazy\" allowfullscreen></iframe></div>\n<p>„Miłość ćpunów”</p>\n<p>Kocham tę ździrę. Zabiję.<br>\n– Cśśśś… Maleńka. Jestem już – szeptałem do jej ucha, masując po obolałym brzuchu i pod biustem. Waliło ode mnie piwskiem.<br>\n– Bolą mnie mięśnie i wszystko mnie jebie – mamrotała jęcząc. Jej głos pozostawał słodki, w swej chrypie, jak wtedy, gdy zaczynaliśmy się spotykać. Winne było nieogrzane mieszkanie, za oficyną, w kamienicy, a nie przepicie, ale spust miała dobry.<br>\n– Mam wszystko czego chciałaś – okłamałem ją.<br>\nZastanawiałem się jakim cudem leżę obok takiej lafiryndy?! Nastąpiła wtórna barbaryzacja po czterech dniach niespania; nie mówię już kobieta i dziewczyna, ale pizda i cipa. Zupełnie przezroczysta, srało ją wodą. Powinienem był ugotować dla niej lekką zupę, zanim samemu dostanę dreszczy, byleby zawierała ryż, choć wolałaby MST-200, ale nie miałem floty. Nie jedliśmy Bóg wie ile. Puściłem alpre bokiem, był to chiński Xanax, ale hajs jakoś mi się nie zgadzał, toteż udałem się do kasyna, póki mnie jeszcze stymulowało, aby pomnożyć owoce własnej pracy, lecz zupełnie mi nie siadło i przekurwiłem wszystko. Nauczyłem się mówić ludziom, że nie ma tematu i nie będę o tym rozmawiał. Nie interesuj się – samemu słyszałem, samemu wypowiadałem! Jak ją w ogóle wyrwałem?! Wystarczyło tylko wypowiadać się w sposób pełen stereotypów i mniemań epoki, tej i minionych, przemieszany z wulgarnymi stwierdzeniami, byleby zaprzeczyć obiegowej moralności, a wtedy zdawałem się jej kimś intelektualnym.</p>\n<p><img src=\"/16/08/2020/Milosc-cpunow/1998CAM_2020_06_16_13_45_53_FN.jpg\" alt=\"\"></p>\n<span id=\"more\"></span>\n<p>Wyła przeraźliwie, zwijając się, a ja ją tuliłem, głaskałem po włosach i ramionach, całowałem. Nieustannie powtarzałem, że ją kocham, że się kochamy, iż wyjdziemy z tego, że nie jest to nam potrzebne, iż mamy siebie i jakoś to będzie. Wyjdziemy i nie wrócimy! Gówno prawda… Nie umieliśmy już bez tego być, bardziej w rozumieniu Sartre’a niż Heideggera, a przede wszystkim nie chcieliśmy. Najlepiej sytuację ujęłaby Simone de Beauvoir, że nie mogę uznać się za wolnego, jeśli ktoś inny pozostaje spętany. Gdyby nie to, że wszystko wpierdoliła to podałbym jej osiem tramadoli, które rozgryzłaby, wydłubała z zębów i popiła jaką dwusetą kolorowej i paroma piwami. Leżałaby zadupcona do ośmiu godzin, a przez resztę następnego dnia snułaby się na opoidowym chiloucie, nieustannie się drapiąc i dziwiąc reakcji histaminowej, ale będąc dla mnie grzeczną i miłą. Byleby nie drapała się po piździe przy obcych chłopach, jak to czyniła Malwida, gdy z nią byłem… Ja w międzyczasie leżałbym obok, trzymał ją za cycka, a drugą ręką walił konia, przy okazji oglądając pornola.<br>\n– Jadę do matki.<br>\n– Nigdzie nie jedziesz.<br>\n– Jadę.<br>\n– Nie.<br>\n– Dlaczego?<br>\n– Dlatego że w końcu jesteśmy trzeźwi i możemy coś porobić! Gdzieś pójść, zrobić sobie selfie, pójdziemy do Milo, na jumę, a potem ugotuję spaghetti, mimo że ci zbrzydłem na zwale. A zresztą nie jadłaś od kilku dni, a jak ci się włączy gastro, to będzie ci lecieć z dupy tak, jakbyś sypała ziemię szpadlem. – Właśnie sobie uzmysłowiłem, że samemu nie srałem od czwartku, a jest wtorek.</p>\n<p>Pół roku temu było inaczej. Trudno stało się mnie pisać, wszakże co wieczór rozmawialiśmy po kilka godzin. Intymność rozmów kochających się osób, bezkompromisowa szczerość z mojej strony. Mówię o tym ile wypiłem, spożyłem, o kobietach co wpadły mi w oko. Pobrzmiewa w tle gitara Francisco Terregi, mówimy co nas drażni w pracy, o emigracji do Barcelony. Ciepło, ale nie tak upalnie jak w Madrycie, za sprawą ożywczych powiewów morza, o owocach co mają smak, nadto architektura tamtejszych kościołów cieszy oko. Teraz? Na przemian śmiałem się to zaraz płakałem, rozbłyskami słońca uderzały we mnie uczuciu zimna i gorąca. Błogość chłodu zwiastowała zasypianie, ciepło zaś nikczemnie aktywizowało, indukowało przykre myśli. Pozostało mi napisać wiersz:</p>\n<p><em>Zasłaniają mnie szczur emki,<br>\nvisuale wśród Pól Elizejskich,<br>\nCMC z targu minerałów,<br>\nsypie się ze skarpy ałun.<br>\nWtóre piwo przy niewieście,<br>\nprzegrywam z jej MST-200.<br>\nZamiast się bawić mym chujem,<br>\ncipa żyły sobie pruje.</em></p>\n<p>Rozwinęła się tolerancja na szczęście? To sobie je pokruszę i zapierdolę w nos! Anètt? Czuła się, jakby wyjebał ją pułk bolszewików, powyłapywanych gdzieś na stepach. Ostatni raz tak Polkę rżnęła kawaleria Gaj–Chana. Niemniej wymagają ode mnie bycia dalej mężczyzną, jakim byłem. I to jest problem, skoro nie umiem już być podwładnym, odkąd biegam. Mówię, że wiem, na chuj mi wygadują? Odpowiadają, iż pozostają świadomi, że ja rozumiem bowiem jestem, w ich mniemaniu, inteligentny. Rzekomo znam własne ograniczenia, a oni chcą tylko przypomnieć; po próżnicy coś tam do mnie bełkoczą, wyciągnęliby jaką dwusetę. Nie mają ochoty? Chętnie całą wypiję… Jeszcze na koniec, nim westchną i znade mnie odejdą, napomykają, żebym nie zabijał się w domu, później będzie problem z jego sprzedażą. Mam to w piździe, muszę odebrać, niby poród, siebie światu, ale ciągle o tym zapominam. Straszne dziury prześwitują w mojej pamięci. Wstałem o szóstej rano, wypastowałem buty i wyprasowałem koszulę, umyłem się, wypachniłem, wyczesałem brodę i pojechałem. Byłem ustawiony z pięcioma typami. Finalnie nic nie wskórałem i zawinąłem dupę z powrotem. Hajs się nie zgadzał, dlatego.</p>\n<p>Nie wiem kim jestem. Wiem kim byłem, kimś kim już nie chcę być! Ale teraz? Zwyczajnym, jakimś tam, chujem, z niebezpiecznymi urojeniami pokroju, że wykazując inicjatywę, okraszoną stymulantami, mimo własnych Kann i Jezior Trazymeńskich, nieustannie dążąc do jednego celu, albo zginę bądź coś mi tam wreszcie pierdolnie, jak na automacie w kasynie. Należy tylko przeczekać nietrafione sekwencje i włożyć odpowiedni kapitał. Muszę zabić ostatecznie tamtego skurwysyna, on tam gdzieś tkwi we mnie, nie wiem, ale niedawno odkryłem, że jednak żyje i nawet zdobywa przyczółki w kartografii psyche, skoro miewam niezamierzone odstawki, trwające nawet do dwóch tygodni. Czego się innego spodziewać, skoro luzujemy patrole i ograniczamy naloty bombowe na Laos i Kambodżę? Widzieliby go, leśny człowiek… Dopierdolę napalmu! Nienawidzę i pragnę jego śmierci. Jestem kimś innym, kimś nowym! Dość tego, właśnie piję.</p>\n<p>Rabbi ukłonił się z dystynkcją, gdy wychylałem kieliszek, zarazem zerkałem poprzez witrynę, na wycinek Paulińskiej, próbując kogoś wypatrzeć. Anètt. Pozdrowienie było kierowane ku Markowi, mimo że nie było nikogo widać zza książek, ale antykwariat był otwarty i ja tam stałem, i chlałem. Piłem za to, aby Konstantynopol stał się rosyjski; zapragnąłem ujrzeć, nim umrę, jak Hagia Sophia zostaje wyświęcona z powrotem na cerkiew prawosławną, a Putin do niej wchodzi. Nie miałem floty, a pora była obiadowa, nie potrafiłem się gdziekolwiek podziać i było zbyt zimno, aby usiąść nieopodal Wisły i gapć się – coś tam pisać. Wystarczyło mi na dwa piwa, dla mnie i dla niego, więc nie przychodziłem z pustymi rękoma. Niedługo zjawiła się Agata. Starsza kobieta, nie umiałem sobie jej przypomnieć, zaniedbałem swoją znajomość z Markiem, choć mieszkałem niedaleko. Było nas już troje, postawił flakon.</p>\n<p>Stałem i milczałem, żałowałem, że nie jest to czysta. Nauczyłem się, w domu albo na robocie, nie wiem, pić wódkę na pusto, na ciepło, walić ją z gwinta. Najchętniej z zakąską – wędlina, ogórki kiszone. Nie miałem nic przeciw miętówce, jednakże potrzebowałem mocniejszych smaków. Wynikało to z potrzeb duchowych, spirytualnych, że tak powiem. Marek tak samo, ale flaszkę dobrała Agata, ona się po nią skoczyła, mnie wzrok zatrzymał się na okładce jednego ze spiętrowanych tomów – Ars Moriendi (sztuka umierania). Nie zaglądałem, domyśliłem się zawartości: parę anegdot, kilka cytatów z klasycznych autorów, wodolejstwo, bibliografia na trzydzieści przypadkowych pozycji, z czego część to encyklopedia i słowniki, brak przypisów poza edycyjnymi. Powinienem umrzeć, jak starożytny Rzymianin, z podciętymi żyłami w czasie biesiady lub brocząc w kąpieli.</p>\n<p>Źle było wyjść z cugu po jedenastu miesiącach, jeszcze gorzej rzucić palenie po osiemnastu latach. Beznadziejnie jest wracać na magazyn po rautach, Rimbaudach. Jak to jest zawrócić po wyznaniu miłości? Dawno się nie widzieliśmy. Wracała z innego miasta, rano jeszcze rozmawialiśmy przez telefon, szykowałem się na wieczór. Popołudniem urwał się kontakt. Wydzwaniałem głucho – pisałem niemo, nagrywałem się na pocztę, słałem wiadomości przez internet. Wreszcie się dobiłem. Powiedziała, że zaczeka na dworcu, mimo że przez weekend zgwałciliśmy moje konto bankowe, wziąłem taksówkę, by zdążyć, nie obchodziły mnie już pieniądze. Zapłaciłem horrendalną sumę. Wręczyłem prezent, zdziwiła się, że o to chodziło, iż to jest tym co muszę powiedzieć w cztery oczy, przeszliśmy kawałek, przejechaliśmy przystanek czy dwa, i powiedziałem o moim zakochaniu się – zjebała mnie. Wtenczas przeżywała trudności życia, popłakiwała, musiała wypić wino bądź to ja czułem siebie. Człowiek który kocha okazuje szacunek, a nie wymaga rzucenia wszystkiego, by się spotkać, oskarżała. Wykrzyczała swój ból, było to zbliżeniem. Poczułem ulgę. „Ja w jeden dzień potrafię więcej potęgi włożyć w moją miłość niż on przez osiemdziesiąt lat, choćby kochał całą mocą swej marnej istoty” - Ellis Bell, Wichrowe wzgórza. Tyle mojego wytłumaczenia.</p>\n<p><em>13 listopada 2019</em></p>\n<p><img src=\"/16/08/2020/Milosc-cpunow/1998CAM_2020_04_16_11_52_57_FN.jpg\" alt=\"\"></p>\n",
            "tags": [
                "Eros",
                "Psychopharmakon"
            ]
        },
        {
            "id": "https://premislaus.github.io/15/08/2020/Juliette-VI/",
            "url": "https://premislaus.github.io/15/08/2020/Juliette-VI/",
            "title": "Juliette. VI.",
            "date_published": "2020-08-15T15:17:00.000Z",
            "content_html": "<div class=\"video-container\"><iframe src=\"https://www.youtube.com/embed/-0SmXVrLlZ4\" frameborder=\"0\" loading=\"lazy\" allowfullscreen></iframe></div>\n<p>Tylekroć wracałem na tarczy, iż zdawało się mi, że upersonifikowałem w sobie zbiorowy archetyp oddziału partyzanckiego, wraz z jego latynoamerykańskim sznytem miejskiej guerilli. Nieustannie ulegał on rozproszeniu, przygnieciony do błot jestestwa działami teraźniejszości, za sprawą własnych błędów w sztuce dowodzenia bądź wyzyskaniem inicjatywy ze strony nieprzyjaciela. Zebrawszy się na nowo wypatrujemy luki, jaką przenikniemy do jednej z dzielnic, gdzie w utajeniu przemykając się, byleby z dala od wenerycznych ślepi konfidentów, uderzymy na oślep, mącąc tym samym <em>święty spokój</em> drobnomieszczańskiej świadomości.</p>\n<p><img src=\"/15/08/2020/Juliette-VI/new_day.jpg\" alt=\"Jim Beam Bourbon\"></p>\n<span id=\"more\"></span>\n<p>Nie powiedziałem nic, gdy spojrzałem, jak osaczeni ginęli, naręczami krwi, prócz tego, iż dostrzegając marnotrawstwo zasobów odparłem, że liczyłem się z ryzykiem. Lądem posuwała się z mozołem piechota, wskroś nieba przelatywały ku nam rakiety, wystrzelone, gdzieś, pośród morza, tygodniami niszcząc jaskinie górskich kryjówek. Świat okrzyknął wielkie zwycięstwo, nas paliło stepem pragnienie. Trzy dekady przyczajenia i sporadycznej walki nie niosły metafizycznego sensu. Byłem już zmęczony sytuacją, sobą, życiem.</p>\n<p>Nie ma już czasu na sterty dokumentów, notesów, niedokończonych wierszy i próz. Mimo że przyjechałem tutaj, aby pisać piękniej niż Rilke, mądrzej niż Camus, to był to wyłącznie dialog ze samym sobą, wszakże, zawsze, milczałem lub odpowiadałem półgębkiem bowiem nie niosło owe duchowych zysków. Temu nigdy nie kończyłem lub poprzestawałem na poszukiwaniu idealnej frazy. Przeżyłem co mogłem, w tym ciężka pracę, nędzę, nagłe przypływy gotówki, ojcostwo, miłość i rozpacz, a psychonautyką trzecie oko percepcji. Całe życie spędziłem w „wewnętrznym skupieniu samotności”. Pisałbym to tydzień, miesiąc, rok, choćby o tym jak uprzednio próbowałem wymrozić serce, mimo że do twarzy było mi z butelką i papierosem. Chadzałem na mróz rozpięty, z mokrą głową. Nie chorowałem już inaczej, jak melancholią, odkąd zacząłem pić codziennie. Uczyłem się czuć, niby Rilke, za radą Lou Salome. On przechadzał się boso po rosie, by rozróżniać poszczególne źdźbła trawy, nadto rąbał drzewo, ja uczyłem się żaru mężczyzny co płynie w żyłach, za sprawą juchy alkoholu, listopadowy ziąb – mrozem kobiecej duszy. Grudniem zatraciłem nadzieję. Los nieszlachetny, przegrywałem w karty życia, nie miałem zimowych ubrań, coraz rzadziej nie bywałem w mieszkaniach na Stradomskiej i Św. Tomasza, dogrzewanych palnikami kuchenki gazowej.</p>\n<p>Dziś nie pójdę do pracy, ani z Dariuszem – na setę w bramie, do kasyna; tym bardziej nie spotkam się z Juliette. Mam coś ważniejszego do załatwienia, w pojedynkę. Jeśli Golański potrafi napisać o mojej dramatycznej męskości, to wspominam teraz, jak powiedziałem komuś, że widzę, nieraz, przed sobą czerń, iż muszę runąć w punkt, mimo że dostrzegam za sobą, po bokach, krajobraz, architekturę, to już znam alegoryczny kształt owej przestrzeni. Domyśliłem się go, podczytując ostatnio „Ortodoksję” Chestertona, fragment o św. Jerzym. Przede mną <em>smok</em> wznoszę <em>Ascalon</em>.</p>\n<p>Nigdy nie chodziło o to, aby zrobić kwit lub wydać książkę. Pragnąłem nie patrzeć wzdłuż widnokręgu i myśleć, jakby to było. Chciałem poznać kogoś takiego jak Juliette. Nawet jeśli miałem się rozjebać życiowo: uzależnić, wylądować w psychiatryku, w areszcie, na ulicy i bić ludzi, dilować czy kraść. Sprzedałem wszystko i zaciągnąłem długi, aby zagrać w jej kasynie. Przekurwiłem. Dzięki czemu wypaliłem siebie i już nigdy nie napiszę wiersza, nie zakocham się i kiedy słyszę, że mam syna… Nie rusza mnie to. Obowiązek; pozostałe tylko elementarne, ciemne – chtoniczne. Czuję się jak po lobotomii; stałem się skurwysynem; trzeba było zabić chuja, mnie-tamtego! Ruchałem przeróżne ździry, ale kochałem tylko ją i wracałem do niej myślami tak, jak teraz; podobnie kułem się tępymi igłami na pusto.</p>\n<p>Co ona mi powiedziała?<br>\n- Kiedy? - Mnie świat runął, „dobyło to iły z dna”.<br>\nKiedy się starałem? Cały czas.<br>\nZabrakło mi siły, aby wzdychnąć. Nie powiedziałem nic. I nie mogłem uwierzyć w tę zadufaną siebie ślepotę. Niepamięć na gesty, prezenty, kwiaty, telefony, smsy, randki, zakupy, na słowa, na czyny. Na cokolwiek, jakkolwiek. Mnie.</p>\n<p>Aktualnie? Ja i pół szklanki Jim Beam Bourbon. Nasłuchuję zwierzeń barmanów, striptizerek, podziemną radiostacją jestestwa. Podówczas intymność rauszu tnie bruzdami duszę, niejako odsłania koryto rzeki dawnego bytu, toteż wabi odmiennym życiem. Są to pramowy dostępne uszom, wyłącznie po inicjacjach. Dochowując im wierności przybliżam się ku Misteriom Eleuzyjskim. Dlaczego mam w ogóle mówić? Wypowiadać słowa które ludzie chcą usłyszeć, by zapałali do mnie sympatią, kiedy nie mogę powiedzieć tego co pragnę, by nie uchodzić za nudziarza?! Chcą się śmiać z powodu zgryźliwych uwag, zdaje się to mnie podobne zabiegom higienicznym – spluwaniu, gazom, wymiotom. Duchowo czerpię większe zyski, kiedy w samotności wypowiem własną myśl, by móc usłyszeć ludzką mowę – owy psychopharmakon. Dlaczego nie szykujemy się do rozmów całe życie, jakby dialogi miały brzmieć, niejako pierwsze słowo, po którym nastało wiekuiste światło? O mądrości się milczy, nie dzieli się nią z przypadkowymi ludźmi, wszakże mogą zrozumieć ją opacznie.</p>\n<p>Mógłbym mówić, że whisky wchodzi inaczej, niźli wódka, oparami. Nachyl się nad szklanicą, a oczy zaczną ci łzawić, jak pod Ypres – wskroś rozpędzonej, konną policją, manifestacji anarchistów. Nie nawykłem pić destylatów ze szklanki, tak po rosyjsku. Kieliszek – albo z gwinta, oto moja metoda. Nie słodzę herbaty i kawy, toteż nie rozumiem ludzi przepijających wódkę. Dla mnie może nawet być ciepła – im ciężej wchodzi, tym wyrazistsza w smaku, jak charakterna kobieta. Kolorowe napoje powodują wymioty, psują smak, lepiej zakąszać ogórkiem kiszonym bądź wędliną. Chyba, że tempo picia jest szybsze, wtedy przepalam papierosem, przepijam piwem. Tak mnie nauczył ojciec.</p>\n<p>Bywałem też tam gdzie wnętrze przygaszono świecami, słabymi żarówkami, o ciepłej barwie, wespół z bordowo pomalowaną ścianą i drewnianymi schodami, prowadzącymi na kameralne piętro, by można było posiedzieć z dziewczyną. Napchać ją wrażeniami, ersatzem high life. Co jeszcze? Perski dywan na ścianie, krzesła na zewnątrz mają czerwone obicie, jak w kinie, tyle że będąc pod krużgankiem rzeczywiście czuło się magię kina, siebie niby w scenie filmowej, tę kinematografię kawiarnianych intelektualistów. Nadto pojemniki na świeczki wykonane z zielonego szkła, byśmy mieli poczucie absyntu cyganerii, wchłaniając zabarwione światło. Lubowałem się w przesiadywaniu przy małym i okrągłym stoliku, z jednym krzesłem, zaraz przy wejściu. To właśnie przy nim siedziałem pierwszy raz z Juliette. Tyle że nie dziś; piję piwo i palę papierosy, spoglądam na przechodniów; zaraz będzie wlókł się tędy Dariusz – on ma pety, ja dwusetę. Pierdolniemy! Właśnie drugą stroną, janusowego oblicza, jest przyjście tam z kimś, coby pielęgnować więzi na modłę starych winogrodników. Kiedy głośne zaciągnięcie się, wzdychnięcie nad literatką, stanowi tajny język bliskich sobie. Ja przychodziłem łudząc się usilnie, że jeszcze raz tam ją spotkam, usiądzie obok, choćby ponaglona moim krzykiem i będziemy milczeć. Nic ponadto.</p>\n<p>Później lądowałem w odmiennym przybytku, aby się dobić, gdy byłem poirytowany bądź pragnąłem posłuchać pozostałych alkonautów, narkomanów, mitomanów, kurwiarzy i kryminalistów. Najpierw bania, potem whisky, wreszcie piwo. Od czwartku do niedzieli grają tam bluesa na żywo. Idealne miejsce do przesiadywania pod barem, przez kilka godzin. Najlepsze puby to te gdzie czasem policzą mniej, doleją więcej, mówiąc – Nie zaszkodzi ci! – kiedy barman nie jest po kursie, ale ma dziesięć lat doświadczenia. Stali bywalcy mogą wnieść swoją flaszkę i rozlać ją za przyzwoleniem. Stanowi to zysk, ludzie z zewnątrz widzą, że ktoś siedzi, iż ktoś się bawi, wtedy wstępują. Lgnę do nich jak ćma do lampy. Wymaga to poszanowania praw gospodarza, co w Polsce z wolna zanika. Bez francuskiej pretensji, iż nie ma wina, że coś nie jest takie, jakie powinno być. Brać bar, zwyczajnie jakim jest! Nie wchodzić za kontuar.</p>\n<p>Wychodziłem do pracy, rankiem lub popołudniem, brałem nadgodziny. Potem wracałem, jadłem bądź nie. Smażyłem kotlety o dwudziestej trzeciej, prasowałem o pierwszej w nocy, przypadkowo wychodziłem o północy i szedłem z Łagiewnik na Kazimierz. Pragnąłem się przejść, czułem napięcie, pragnienie. Nieraz tylko umyłem siebie i biegłem z mokrą głową na tramwaj. Rano budziłem się skapcaniały, udawałem się na magazyn bez śniadania, kawy. Na szczęście wystarczyło mi na nowe buty, bym mógł poprzednie zanieść do szewca. Nie mogłem znieść myśli, iż będę mówił komuś coś intymnego, wzniosłego, a one będą skrzypieć! Ostatnią stówę oddałem Dariuszowi, bardziej jej potrzebuje – ja mogę znieść życie. Tak upłynęły dwa miesiące. Teraz wracam do Ernsta Jüngera, aby odnaleźć pewien spokój – znaczenie w błahostkach. Ciotka dowiozła mi książki ze wsi i pyta się mnie co porabiam na Kazimierzu? Patrzę, piję, rozmawiam z przypadkowymi ludźmi. Odparła ze śmiechem, że niewiele zmieniło się w moim życiu. To co zmieniło się to to, iż nie doszło do skutku moje spotkanie wczoraj, z Juliette. Pragnąłem „wydobyć iły z dna”. Może i dobrze, tamże rtęć i ołów.</p>\n<p>Na moment odrzuciłem, speedem, melancholię tak, jak kochankowie odtrącają się w duszną noc. Ale wraca do mnie w sposób, w jaki obcy mężczyzna wchodzi do łóżka młodej kobiety, która lubi spać przy otwartym oknie. Uprzytomniło to mi, że zawsze starałem się eradykować ją tak, jak „matka dusząca niemowlę w kołysce, z obawy przed złem jakie może je spotkać lub wyrządzić”. A te rodziny co pozwoliły, aby komuś, z ich krwi, poszatkować fragment mózgu, przez oczodół – szpikulcem do lodu? Lobotomia koiła im nerwy. Musiałbym urwać sobie jaja bowiem patrzenie, poprzez światłocienie melodyjnie zorganizowanych wersów, podobne było sterylizowaniu niezamężnych kobiet, przesiadujących w szwedzkich barach. Skłaniało w stronę ducha, zaświatu rojeń o ideach, wszak nie robiono tego żonom przemysłowców i adwokatów, a przecież ten sam ekonomiczny powód skłaniał je do jednakowego rozkładania nóg.</p>\n<p>Nienawiść klasowa oparta na ułudzie intelektualizmu, jaka hipnotyzowała mnie bożkiem piękna duszy i deprecjonowała atrakcyjność ciała, kobiecego. Nie tylko odpowiadała za eugenikę, także kurwiła logikę. Wszakże miałem być niezdolny do własnych ocen tego co dobre, bez szkody względem otoczenia, dla mojego ciała, a wykraczającego poza ustawę. Zrzekać się własnej władzy nad sobą, finansowej i obyczajowej, na rzecz centralnego ośrodka i opinii publicznej, podobne jest powiedzeniu, że nic się nie znaczy, że się jest jak paznokieć do przycięcia, wreszcie nie zależy sobie samemu na własnym szczęściu. Za każdym razem, jak przedsięwzięty ręką legislatora gang, przykłada mi do skroni, umundurowanym łapskiem, spluwę, bo czegoś nie mogę albo muszę, czuję się jakbym był trzymany przez potężne ramiona negrów i był gwałcony ich kutasami sięgającymi kolan. Cała opozycja wolnościowa jest świadoma swego i powszechnego spedrylenia. Upokorzona tym bardziej, że zorientowana w całym procederze. W całym swym niewolnictwie zdolna jedynie do jękliwych pisków eunucha, pobrzmiewających na wskroś internetu, co wyłącznie irytuje zmysły i nabiera się słusznego przekonania, że należy strzelić otwartą dłonią w potylicę, jak gówniarza drapiącego po tablicy.</p>\n<p>Ta perwersja współczesności polega na zaproponowaniu różnych technik ekstatycznych, mających trzymać frustrację w ryzach. Napoją cię ziołami i każą walić w bębenek, byś udawał szamana. Albo zaczniesz słuchać poezję śpiewaną, będąc w obawie okazania się kimś nieatrakcyjnym dla kogoś, przez to miętosił w sobie lęki miesiącami, ba nawet latami. Odczułem ulgę uświadamiając sobie, że nie spoglądam na obraz, ale na dłonie które go namalowały. Że nie zachwyca mnie technika gry na instrumencie i wydobywane z niego fale akustyczne, ale to jak flecistka porusza się w trakcie wykonywania sonaty Claude’a Debussy’ego. Nie dźwięk, tylko jej uroda opisywały w mojej świadomości zwiewne piękno nimfy Syrinks.</p>\n<p>Melancholia brała się właśnie z popędu seksualnego, wypartego za pomocą sztuki. Z niezaspokojenia ambicji wyszeptania komuś konkretnemu swojego wyznania, że dotykałbym, gładził niespokojnie, niejako odganiając od mrówek, aby móc oddychać z trudnością, jakbyśmy byli spragnieni wody, głodni jedzenia. W efekcie padłbym na kolana i zdjął koronki – wzniosłaby się w powietrzu melodia i poniosła w stronę Słońca, by ożywić nowy dzień bowiem jej ciało na moment stało się harfą, to od muśnięć moich palców wyzwolił się tembr starożytnych zaklęć, ku czci bóstw jakichś, niby rytuał niepozwalający przepaść światu.</p>\n",
            "tags": [
                "Eros",
                "Psychopharmakon"
            ]
        },
        {
            "id": "https://premislaus.github.io/13/08/2020/Juliette-V/",
            "url": "https://premislaus.github.io/13/08/2020/Juliette-V/",
            "title": "Juliette. V.",
            "date_published": "2020-08-13T14:00:02.000Z",
            "content_html": "<p>Nocą, krakowskie krużganki promienieją makijażem dziewcząt, brzaskiem kobiet, udających się do barów, dla niedawno poznanych mężczyzn. Za sprawą neonów, świec, lampionów – zmysły uderza, grą świateł po ścianach – zieleń, pomarańcz, róż, gdy ot tak łyka się wytrawne piwo, zaciąga papierosem. Wtem na horyzoncie zdarzeń życia zjawia się piękność – dłuto Fidiasza, dłonie Buonarrotiego. Na ten moment porusza mną tembr fortepianu w „Lamentate” Arvo Pärta i pierwszy akapit „Wagnera w Bayreuth” Nietzschego. Jego barwa podobna kroplom deszczu malejącym w rozpadlinach kniei, porosłych na Jurze. Gdzieś staw, w lesie, a na nim trącane lilie powiewami zasnutego kłębiastym szelfem sklepienia, wtenczas smyczki wstrząsają nagraniem. Krzta wody kolebie kwiatem, swym burzowym zagonem na taflę ruczaju, jakby kobieta we wściekłości targnęła się, w pobliżu mężczyzny, wszak nade mną stroszy się upierzenie sfery. Anturaż łabędzich i różanych pąków niknie i wznosi się pędami, nabrzmiewa schwyconym powietrzem, niejako uderzeniem palców w klawisze. Niepokojem tężeje w swej barwie niebo, ja bezdnią szeolu. Potrzebuję jej teraz, jak tary i srebra!</p>\n<p><img src=\"/13/08/2020/Juliette-V/DSC6823.jpg\" alt=\"\"></p>\n<span id=\"more\"></span>\n<p>Widzę spojrzenie, zbite lustro, krew. Biją mnie mnie myśli, ich wisielcze tłumy. Ciszą zalega pytanie, jakbym słuchał pieśni motyla, mimo że jest zima. Domyka się światło, życia i nozdrzy. Wystrzeliłem się w kosmos, aby pozostawić ślad własnych butów na Księżycu! Który kat skroi pętlę na moją szyję? Niech się zaciśnie! Niepotrzebny jest tu prestidigitator. Samemu trące taboret! Albo chociaż niech mi jakiś wstrętny ćpun ożeni kosę w grzbiet, w głupiej sprawie, gdzie poszło o dwa giety fury-ździry-kurwy, mimo że znajomym w weekend sypię i dwadzieścia.</p>\n<p>– Dokąd idziesz? – rezonują wsobne słowa.<br>\n– Nie interesuj się – wypowiedziałem, niby właściwe mi – Noli me tangere.</p>\n<p>Mężczyźni sowicie przepłacają, bytując w modnej dzielnicy miasta, zamiast spożywać alkohol po domach, aby móc przybliżyć się do inaczej niedostępnej im sfery duszy. Na rauszu, słysząc hipnotyczny pogwar lokalu, blond włosy wybranki srebrzą i przechodzą we fiolet nad uszami, mienią się psychodelą w kątach głowy. Tamże skrywa się Eros, w cekinach bluzek co skrzą się feerią barw. Zadziwia mnie wtedy, tożsame tu, wspomnienie moich eskapad po zażyciu LSD, jak kładłem się na tapczanie, a zaróżowione wzory unosiły się dokądś, z tapicerki. Próbowałem je chwytać, łykać, lecz to wzlatywały, w przestwór powietrza, motyle królewskich marzeń. Ich sznyt, azteckich malowideł, był tajnym językiem piszących ikony, na końcu drogi i tak oczekuje się od nas dania głowy, daniny krwi, tego męczeństwa egzystencji, by mógł, nadzieją, nastać nowy dzień następującego po nas pokolenia. Zdarza się, iż metaliczny połysk okazuje się tacą biblijnej Salome. Ona wytańczyła swoją prośbę, głowę Jana Chrzciciela – zupełne zespolenie śmierci i erotyzmu, a wiemy od Nietzschego, iż jest to przejaw dekadencji, w osobach Baudelaire’a, Wagnera.</p>\n<p>Jednakże żyją, jeszcze, we mnie noce spędzone w Ogrójcu – płacz dziecka, wołanie kochanki. Jestem taki ufurany, skoro jej oczy śmieją się wraz z ustami, gdy jasny prosem meander włosów, jakby w ich końce zadął wiatr, w sytym żytem polu, wystaje ponad ramionami i obsypuje twarz –  białą, niejako kościołem. Nadto wzrok, jakże wilgny, dopiero co położonym tynkiem, wymalowanym freskiem, tylko się na nią popatrzę… Biegnąc trzymamy się za ręce, spieszymy ku jabłoni, już sypie się kwieciem – my w pocałunkach. Słuchamy głucho kamieni w studni, rzuconych wiosną, plamią nas jeżyny. Piszemy do siebie turniami, wskroś tafli stawu, kruszyłem je palcami; podciągasz sukienkę, zapłonęła strzecha – pędzą wozy, my saniami, wtedy krzyczysz moje imię. Byłem Człowiekiem Który Żyje! Jestem kimkolwiek ty będziesz. Jesień spędzisz w memuarach, mnie nikt nie czyta, prosiłem o peta pod zegarem. Sczernieją mi kości, ty pójdziesz do nieba; sobie wydasz się durna, ja tobie błahy.</p>\n<p>Jednakie smakuje nam odmiennie, wyrodziliśmy się wzajem? Wciąż się śmiejesz, ale potrzebuję nowych słów, innych gestów. Nosisz je w sobie! Nie wiem nic, aby dwujęzyczność uczuć uskrzydliła kogokolwiek, na przekór Ikarowi. Chcę podjąć ryzyko! Tak samo zaciągać kredyty, jak dociąga się kreski, aby grać w kasynie, coby się odkuć i wyrwać, ale przekurwiłem. Mogłem wygrać wszystko, kiedy do stracenia miałem gówniane życie i było to lepsze od nieustannego popatrywania wzdłuż widnokręgu, wysłuchiwania pił i kosiarek, krzyczących gdzieś po wsi dzieci, byleby nie myśleć o tym, jakby to było?! Móc się czuć niby Francisco Pizarro, to nowy rodzaj narkotyku - Hernán Cortés – i ja nieustannie go ćpałem, rzucając siebie na jedną kartę! Przerażam prawdą o sobie? Wypierdalam.</p>\n<p>I boli, i nie mogę spać, mięśnie palą stosem; to anieli wystają dalekim krzyżem – jego zapomnieniem, skoro życie znów się we mnie rodzi – jego przypomnieniem. Jeżeli samotność Rilkego jest wymogiem tworzenia, stąd oddala się od żony i córki, to Trakla jest gwałtem, gdy niebo barwi się łuską śniętej ryby. Jego śmierć rozbiła brew Europy, niech moja roztrzaska drugą! Móc znów ujrzeć piękno tragiczne? Piękno męskie, figuratywne, nieskalane eksperymentem.  Właściwa mnie śmierć okazała się dopełnieniem bytu. Uderza metafora, jakbym przed piątą rano szykował się, by wyjść do fabryki i stanął nagi przed lustrem, odbiciem stryku co oplótł mi szyję. Moje słowa nie inne od twoich, jednakże usta mi jaśnieją, odkąd nie obdzielasz ich własnymi. Niejako agrest, byłyby czerwone porzeczki? Tak nie darzy się sąsiadów i dzieci, skoro rwane, pomalowaną nocą, granią dłoni, podasz mi językiem bowiem miłość skryłaś za przytułkiem zębów? Słońce nie było dość szczodre, temu owoce pozostają jasne rysami twarzy, jak u nie wiadomo kogo. Tej oczy zapadają się grząską łąką, umajona sukniami nosi się kwieciem, choć fryzurą przywodzi jesień, gdy w ogrodzie orzech opadł już płowo powykręcanymi liśćmi.</p>\n",
            "tags": [
                "Eros",
                "Nietzsche",
                "Psychopharmakon"
            ]
        },
        {
            "id": "https://premislaus.github.io/12/08/2020/Jura/",
            "url": "https://premislaus.github.io/12/08/2020/Jura/",
            "title": "Jura",
            "date_published": "2020-08-11T22:10:24.000Z",
            "content_html": "<p>Wyjechałem na wieś, na głęboką prowincję, gdzie nie mam żadnych przyjaciół. Miasto zbytnio mnie odmieniło. Dawniej, będąc młodzieńcem, wracałem tam, do rodzinnych stron, z poczuciem przygnębienia. Metropolie drenują peryferie z młodych kobiet, przez co nie oferują one wyszukanych rozrywek, a sklepy nie są odpowiednio zaopatrzone, ze względu na świadomość i niskie pobory. Nie miałem dokąd się udać, ani pieniędzy, mimo tego wziąłem to za dobrą monetę. Te same skałki i rzeczki, widziane codziennie, potrafią obrzydzić piękno, podobnie jak miłość niszczy bycie cały czas z tą samą kobietą.</p>\n<p><img src=\"/12/08/2020/Jura/DSC06765.jpg\" alt=\"Autor fotografii - Jacek Pełka.\"></p>\n<span id=\"more\"></span>\n<p>Umiałem docenić prostotę tych ludzi i zachwycić się romantycznym krajobrazem, mimo że nie było to <em>Sils Maria</em>, jednakże nie wracałem dla nich. Bawiły mnie te pragnienia wielkomiejskich nuworyszy. Te ich domki nad spokojnymi stawami, z wiecznie zielonymi lasami w tle, wzięte z modnych folderów, gdzie można siąść i zamknąć oczy, jak Budda, lecz <strong>upragnioną sielankę przerwie dramat zimy, pora gwałtownych wiatrów</strong>. Wycofanie się do bezpiecznej przystani i poprzestanie na drobnych przyjemnościach, jakby zintegrowało się ze światem, przerywało linię ciągłości z porywami życia, zwyczajowo przypisywane młodym. Nie miałem nigdy szans na karierę, o czym samemu zdecydowałem u progu swego wejścia w dorosłość, ale gonienie za pieniędzmi, aż do późnej starości, widziało mi się jako jałowe, wszakże ciało będące karykaturą dawnego siebie odbierałoby mi smak życia, gdzie posiada się coś, kogoś, ze względu na pieniądze, a nie pomimo ich. Kontrakt pomiędzy dwojgiem nie jest tak przyjemny, tak namiętny, jak niepewność i okrucieństwo zbrodni, do której może dojść pomiędzy mężczyzną a kobietą, szczególnie w trakcie kopulacji. Kiedy jedno musi drugiemu ufać, będąc skrępowanym, żyjąc grozą wyolbrzymionego bólu, jaki może nadejść. Gdzie nie sam ból, lecz napięcie oczekiwania miesza zmysły. A po wszystkim, po akcie miłości, nawet nie wybaczyć czy zrozumieć, ale uśmiechnąć się. Pozostawało jeszcze finansowanie badań i wynalazków, albo polityka, jako zajęcia godne po zrobieniu pieniędzy. Za grosz nie ceniłem tego. Nie należałem do ludzi co zrzucają z tronu Boga chrześcijan, a na jego miejsce, na cesarskim tronie, osadzają bożka Techniki i Rozumu, owi pretorianie postępu. Królobójstwo powinno zrodzić chaos, z ognia jakiego wyłoni się nowa rzeczywistość.</p>\n<p>Nie umiałem już, nie jechałem po to, aby wyjść, jak u Rilkego, tak bez pieśni, traktatu, napiera upór życia. Iść nad wodę, do lasu, na buczynę - tam zalane sztolnie, byleby strzyc okiem w nadziei, coby w rzęsie spojrzeć ikrę do kobiet, choć piękno. Tu być i pojąć swą męską wrażliwość, w niedbałej przechadzce na umajonych błoniach, gdzie biega sarna. Te tysiąclecia maskulinum! Któż pisał, malował, tworzył muzykę i zabijał, by wyznawać miłość, jak nie oni? Naprzód! Kroczyć aleją, byle do skał, otula duchota. Odtąd, pod stopami straszą się jaszczurki, a świerszcze dybią na owych pątników, skaczą bez lęku. Jak one irytują swoim ćwierkaniem, kiedy gardło pali ogień, byle zeżreć człowieka, jak sępy, skoro padnie na piaszczystej ziemi.</p>\n<p>Uciekałem od dekadencji – erotyzmu i śmierci, w sztuce wyrażonych poezją Baudelaire’a, muzyką Wagnera. Niemniej, wychodząc na skałę, poczułem, że ponade mną jest już tylko Słońce Niezwyciężone.</p>\n",
            "tags": [
                "Metafizyka",
                "Nietzsche",
                "Rilke",
                "Diarystyka",
                "Jura"
            ]
        },
        {
            "id": "https://premislaus.github.io/11/08/2020/Juliette-IV/",
            "url": "https://premislaus.github.io/11/08/2020/Juliette-IV/",
            "title": "Juliette. IV.",
            "date_published": "2020-08-11T18:11:38.000Z",
            "content_html": "<p>Nie dane mi zasnąć, mogłem tylko myśleć o jego kutasie… Nanizał setki ździr! Upiwszy się wyłudziłem od nocy klepnięcie w plecy, co nadejdzie w dzień pogodnym uśmiechem. Powróciło wspomnienie. – Papieros, kreska i dwusetka! Takim cię lubię! A nie Juliette, Juliette, tylko Juliette! – Szczałem właśnie o mur, pośród syfilitycznego podwórca na Stradomiu, kiedy zaczął wypominać mi grzechy własnej namiętności. Zaś wychodziliśmy do baru, całkiem porobieni i znów miał czytać jakiś tekst, ja nigdy nie miałem własnego, ale zapragnąłem porozmawiać z drugim człowiekiem, bardziej jak beatnik narkotycznego jazzu, a tamże brakowałoby kogokolwiek, toteż udałem się do odmiennego lokalu.</p>\n<p><img src=\"/11/08/2020/Juliette-IV/DSC06774_v2.JPG\" alt=\"\"></p>\n<span id=\"more\"></span>\n<p>– Z prochu powstałeś i w proch się obrócisz – Wypowiedział się ku mnie tak Król Cygański, bardziej jak sufi niż mułła, a ja nibym się rozbił i zapłonął, pędząc bolidem wokoło motodromu; tym wśród mnie nastało, owe odsłonięcie <em>Anètt</em>, u progu Karawanseraju. Zewsząd słychać aplauz! Wtenczas życie wybuchło nowym uczuciem, skoro odgrodziłem się, niemalże limesem, wobec uprzedniej dyspozycji woli, co we mnie nastała, odkąd włóczyłem się, niby marabut wśród algierskiego interioru, byle z dala wobec francuskich katowni, ułudy Juliette, co ścięła mi łeb, jak nadużywanie teraźniejszości Yukio Mishimie. Juliette była moją Śakti, utraconym psychopharmakonem, nim runąłem w mrok, czerń, odtąd pieści mnie tylko <em>Anètt</em>. Niemniej nie istnieje miejsce w którym, by mnie witali i oczekiwali, nie zaistniała dotąd przestrzeń, poza światem przeżyć wewnętrznych, za którą bym tęsknił. Jestem nomadą, a wszelkie moje relacje z ludźmi pozostają tymczasowe.</p>\n<p>Ja pisałem, a Juliette malowała, grymasami wskroś twarzy. Wpierw kreśliła szkic, wszystkiemu co powiedziałem i uczyniłem. Sobie i jej! Siedziałem niemo godzinami, kiedy parzyłem na ścianę, wzdłuż widnokręgu, gdy zakochany mówiłem, a we wzburzeniu milczałem. Notowałem strzępki naszych rozmów, aby zarejestrować dialogi. Wymagało to odmiennej przestrzeni, łąk jakie nie zostały pocięte nowymi domami, estuariami ekumeny. Bardziej rosyjski niż zachodni nihilizm, ten co wymaga carobójstwa i świadomości, że trzeba oddać własne życie, by mogło nastać coś nowego, mimo że nie wiadomo czym miałoby to być?! To Bakunin piszący w Bernie, Kropotkin opisujący Korpus Paziów i Syberię.</p>\n<p>Nie chciałem bredzić, tym bardziej słuchać wyświechtanych frazesów, zresztą o czym miałem mówić? Kinematografia jest mi zupełnie obca. Wykonywałem biologiczne sekwencje nikotynizmu i alkonautyki. Zaszyłem się w kącie, jestem ja i notes, i ta blondynka dalej, zaczynam o niej pisać. Wyczekuję, aż Król Cygański wskaże na mnie, wtedy podejdę do stołu. Jest nas dwóch, robimy interes. On brunet, ja szatyn, obydwaj mamy brody, on przyciętą właśnie u golibrody, ja dwa miesiące temu, jestem blady, on lekko opalony – tylko kondor andyjski pobielił mu oczodoły, <em>prosił bóstwo o dobry zasiew</em>, jakie skrywa za okularami przeciwsłonecznymi, co przyniosły mu jakieś typy z miasta, z jumy. Wziąłem to za dobry omen! Nadto zna wszystkich nieudaczników z bohemy, stąd wzięła się jego ksywa. Mówi, że trzyma <em>Anètt</em>, gdzieś tam na zapleczu. Wykupiłem ją właśnie z haremu!</p>\n<p>Widzieć miłość czyjegoś życia, jak ślicznie tak śpi, a potem bawi się mną, słucha mnie; moje rauty, moje życie, moje wniebowstąpienia! Pragnąłem jej warg tak, jak papierosa z rana, byleby zalać się wódą, jej smołą, wtargnąć dymem w opłucną i rozedrzeć tkanki trucizną! Albo mnie to zabije bądź otworzy przede mną wrota liryzmu! Wpiekłowzięty wrzałem giętym metalem, rozpalonym torowiskiem, tarciem kół, jego chrzęstem, niejako łamaniem zębów – butem, wymierzonym w typa kopniakiem, którego rzuca się o bramę kamienicy, a jak PIN się nie zgadza, to się wraca i bije go dalej!</p>\n<p>Wchodzę do toalety! Tamże się melinuję i wyciągam na wierzch utensylia. Dobywam z samary psychopharmakon i opisuję nim na książce stożek; spod kopca widnieje napis „Eumeswil”. Przykładam kartkę z notesu, dociskam białe zapalniczką i ścieram je na proch, niby w moździerzu, jakby w aptece. Pozostało mi jeszcze użyć dwóch narzędzi. Karty do gry na automatach w kasynie i obciętej słomki. Inhaluję i nic mi nie leci z nozdrzy; czuję w gardle, to Juliette mnie karmi! Mrok kibla barwi się fioletem, euforią zapadam się w kafelkach…  Juliette do mnie mówi!</p>\n<p>Ja, gdybym umiała pisać, ograniczyłabym się do stwierdzeń. Trywialna tonacja miasta, wzięta z nowej fali francuskiej, jakże daleka od pozowanej fotografii, w lecie ustępuje światłu, w jakim dają się lubić poczerniałe kamienice. Ponoć ruinom Grecji i Rzymu dopomaga specyficzna promienność słońca, dookreślana krajobrazem. Cygańskie obycie osób, z pretensją do bycia światowcami, z racji ich wojaży, zezwala na cieszenie się architekturą, jak japońską sakurą. Aż docieka się prędkości opadania tynku, skoro pozostaje on niezauważonym? Zbyt szybko, by objąć percepcją, względnie na tyle powoli, że przestaje się o to dbać.</p>\n<p>A ja, gdybym umiał malować, kreśliłbym kraty, klatki, maski i człowieka samotnego pośród tłumu, opuszczonego w domu. Gdzie zatłoczone ulice są jak rzeka, a postać ludzka siedzi na brzegu – on i ono bezwolne, beznamiętne, spokojne. Zaniepokojone, jak przyroda na moment przed burzą. Gdzie pioruny biją, już nie w dali. Słychać krzyk – Prospero! Eros śpieszy ręką, do kołczanu z powały chmur, tumani się niebo, łoskot gromu, napiętego o łuk nieba, sunie się w dół. Rozkoszuję się widokiem. Odłamki szatkują moją twarz, kiedy pełznę trotuarem, kroczę arteriami brudnej metropolii.</p>\n<p>Za sprawą tego malowałem słowami, ale nie było powodu innego poza tym, aby to robić. Nasze dzieło stało się jednorazowe. Widziałem wokół ludzi, architekturę, a przed sobą pustą przestrzeń, w którą muszę runąć, ale się boję. Myślałem, że mnie podtrzyma, ale niemo się tylko patrzyła, a ja zachłannie kochałem jej oczy, gdy mnie jadły, jakby wprost z krzewu. Runąłem. Wszystko uległo zatraceniu, nie ma już dokąd pójść, ani kogo spotkać. Nie czuję nic, wypaliły się emocje. Muszę indukować je narkotykami.</p>\n",
            "tags": [
                "Eros",
                "Psychopharmakon"
            ]
        },
        {
            "id": "https://premislaus.github.io/10/08/2020/Seemann/",
            "url": "https://premislaus.github.io/10/08/2020/Seemann/",
            "title": "Seemann",
            "date_published": "2020-08-10T20:08:56.000Z",
            "content_html": "<div class=\"video-container\"><iframe src=\"https://www.youtube.com/embed/mrra_2A3PZU\" frameborder=\"0\" loading=\"lazy\" allowfullscreen></iframe></div>\n<p>Ja? Galera we mgle; <em>Seemann</em>; na Turkach w Koroni straciłem wiosła, wybiło to lwu św. Marka jedno z greckich oczu; moment zgrzania, gdy patrzę wskroś umalowanej złotem powieki; szkwał z moich oczu gasi ogarek bowiem podaje uszminkowana, pięcioma milimetrami, śniada ręka. Żaden punkt g, ani złoty deszcz - tylko juma, ćpanie, miłość; nic na łasce! Serce zabiło, jakby kolbą o wnętrze piersi; zabito - Przede mną nieodwracalne! Nikogo! <em>Trismus</em> - tyleż z pozdrowień, skoro urodziłem się w nowiu… Dopaliłem peta; spadł popiół, ze mnie Ikar. Jeszcze ta uporczywa chęć zadania ciosu, zadzierzgnięcia paska od spodni. Pamiętasz? Tak wybił gejzer przed dwunastu laty, zanim wypaliła się pasja i wygasł Wezuwiusz pomiędzy nami… A teraz?! Nie wiem, spojrzałem w oczy kobiecie, kiedy wychodziłem o zmierzchu, aby zrobić jakiś kwit. Zwyczajowy dekagram białych wierszy, recytowanych <em>Na pętli</em> czy <em>Pod arkadami</em>, toteż móc pójść na browar do <em>Loli</em>, ale zadziwia mnie wciąż co to za niebieski kwiat, z nagła, wzszedł nieopodal mnie? Przestrach mojej duszy, skoro kolą mnie sople, cierpkie płatki lodowego błękitu, pośrodku nich czerń absolutu, skąd to, coraz głębiej i dalej, uwodzi mnie jaśniejącym fioletem na krawędziach… Zda się, iż już świta, jakby dłużej. Odkąd? Dlaczego mnie tak pochłania? Skąd te iniekcje słów, co tkwią wśród mnie, jak pięć pocisków w ciele Araba, na plaży w Oranie?! Bym mógł wspomnieć sobą, jakby indziej przeżyte życie? Że słuchałem wiatru i gromów, nocą, a nie jej oddechu; w nozdrza uderzyło petrichorem, stąd to wzrok zasnuwa mi opioidowa mgła? Zasnuwała; słyszę muzykę Rachmaninowa; ledwie mnie uderza, iż mówiąc o sobie używam zwykle czasu przeszłego. Na ten moment moje ciało napięło się w krzywą z marmuru i opadł na nie kurz, a to mnie tak paliło; ono zdaje się, jakby arą, co się równobarwnie pierzy siniakami, gulami, otarciami… Symboliczne jest to, że pierwszą piosenką jaką usłyszałem po wyjściu z dołka było “Clandestino” Manu Chao, dlatego że <em>Annette</em> jest “clandestino”, “ilegal”. Musiałem, wszystko to przeżyć, aby odmiennie, niż dotychczas, pomówić z Wioletą i mimo wszystko pozostaje to duchowym zyskiem, pomimo bycia biednym, jak Algieria; słodycz mojego życia to bletka o smaku lukrecji, konstatuję owe spoglądając przez okno, kiedy Księżyc opromienia chmury. Dlatego pozostało mi wyszeptać siebie, niemym pościeli i pokojowi - Chcę być dla ciebie, cały twój, dzięki tobie - wtulam się szepcząc, niejako spowiedź. Teurgia.</p>\n<p>– Żegnaj.<br>\n– Bywaj Jane Eyre!</p>\n<p>Nie umrę w spokoju. Ten wiek odmawia uczuć innych niż wyreżyserowany plastik filmów na żądanie, szkół pisania. Właśnie dlatego.</p>\n<p><img src=\"/10/08/2020/Seemann/IMG_20190428_174358_v2.jpg\" alt=\"„Życie społeczeństw, w których panują nowoczesne warunki produkcji, przypomina olbrzymie zbiorowisko spektakli. Wszystko, co dawniej przeżywano bezpośrednio, oddaliło się, przybierając postać przedstawienia” - Guy Debord, Społeczeństwo spektaklu.\"></p>\n",
            "tags": [
                "Eros",
                "Metafizyka",
                "Psychopharmakon",
                "Albert Camus",
                "Rammstein",
                "Społeczeństwo spektaklu",
                "Guy Debord"
            ]
        },
        {
            "id": "https://premislaus.github.io/10/08/2020/Juliette-III/",
            "url": "https://premislaus.github.io/10/08/2020/Juliette-III/",
            "title": "Juliette. III.",
            "date_published": "2020-08-10T12:29:51.000Z",
            "content_html": "<p>Tęsknie za kimś i patrzę jak słońce zachodzi, palę peta. Zachodzące słońce jest obietnicą jutra, nawet jeśli ono jest moim końcem. Mam awanturnicze serce, a ci co mówią, abym się ogarnął – są łajzami, są słabi. Zwykle. Nie mieli odwagi ryzykować pieniędzmi, ciałem i życiem, wolnością i reputacją. Co będę robił kiedy przestanę ćpać i pić, grać w kasynie? Nic. Co się stanie jak pierdolnie mnie policja? Poczuję ulgę. Kto mi będzie zajeżdżał rakietami do puchy? Nikt. Jeszcze na dołku, pierwszej nocy, pogodzę się z możliwością, że to nie jest doba hotelowa albo cztery osiem i będę miał na to wyjebane. Przeżyję zwałę i skręt, wyjdę bez floty, materiału i telefonu, więc walnę na jumę i zrzucę się u <em>żyda</em>, biorąc po drodze peta z chodnika. Skąd się dowiedzieli o mnie? Z rozjebania.</p>\n<p><img src=\"/10/08/2020/Juliette-III/noc_na_rowerze.jpg\" alt=\"Noir\"></p>\n<span id=\"more\"></span>\n<p>Miałem dobre tempo, ale karma powróciła i wyłapałem od życia plombę, a potem drugą, trzecią, pomimo wzniesionej gardy. Na farcie wyprowadziłem kontrę, niemniej wylądowałem na deskach. I czekałem tylko na buty w żebra, w łeb, gdy w tle ujadały kundle, suki wyły na sygnale. Była chwila, była potrzeba. Był głód. Był rausz, była kobieta.</p>\n<p>Nie myślałem, tylko spoglądałem za niemrawym ruchem wychudzonej dziewczyny, która snuła się pod arkadami, mimo że mnie nie zauważyła i nie, dlatego że siedziałem na uboczu wsparty o kolumnę i skręcałem szluga, lecz tępo się patrzyła donikąd. Cała wypalona z neuroprzekaźników, białka zwierzęcego i minerałów, choć sprzedałem jej niegdyś amfetaminę i ewidentnie znów jej potrzebowała. Mnie zaś paliła rura, temu nie krzyknąłem. Wprawdzie podobała mi się, niemniej samemu musiałem wpierw dać po nosie, jak i w szyję, no i na dobitkę przygrzać w kabel, w ów przy nadgarstku lewej dłoni, aby zachciało mi się z kimkolwiek gadać, a co dopiero z nią, skoro miałem się jeszcze zrzucić z fantów u żyda i czułem się zmęczony brakiem stymulacji, opadłym napięciem walenia na jumę, na rympale, bowiem głód zajrzał mi w bebech.  Z nagła refleksję przerwało mi wrażenie, że ona jednak kręci dupą na ten sam bajzel co i ja?! No bo gdzie tu mogła iść? Z pewnością nie do sklepu dla plastyków, tylko do apteki po sprzęt, po czym skręcić za winklem i pójść, już prosto, w kierunku Wisły.</p>\n<p>Rzucam kiepa na jezdnię. Idę! Walę bok, w <em>noir</em> Kazimierza! Przede mną tafla witryny jest wyraźna; czuję się jak na filmie. Widzę płomień, co wysoko strzela – płoną listy, tlą się wiersze; podąża za mną dwóch byków – zielona flanela i czerwony Jordan –  już ich nienawidzę. Purpurą zachodzi villa romana, ekwita pogania niewolników, grozą ruiny nastaje brzask; gram wariata – zwalniam, się odwracam i patrzę na przepalone ketonami ryje. Nazajutrz, ponad dogasłą kalenicą, gwaszem liliowca pomału się trze niebo; z wnętrza rozchłestanego płaszcza wyciągam brechę i skaczę! To słońce, niby girlanda, skrzy u zarania; dwa ciosy i leżą, biorę telefony, liczę pęgę z portfeli. Blade mam lica, niemalże pańskie, tułam się myślami: piłką po rulecie, ferworem kości wzdłuż stołu, cwałem koni w hipodromie; zrzucam się z jumy u Króla Cygańskiego. Szczujemy przeciw sobie koguty, brzęczy moneta, wdzięczy się kur – krwią przebitej gardzieli, pióropuszem ognia. Trzask rzeźb wskroś perystylu, zawiniony ręką Traka, wzwyż atrium niesie się ku dali. Nie tego chciałem, nie tego czekałem! Gnaty zdają się puste, mięśnie zerwane, jednak dyktuję Grekowi proskrypcje – <em>Mandata captate!</em> – teraz inny mnie strzeże mur – <em>Agmen formate</em>.</p>\n",
            "tags": [
                "Eros",
                "Psychopharmakon"
            ]
        },
        {
            "id": "https://premislaus.github.io/09/08/2020/Oddech-w-kabel/",
            "url": "https://premislaus.github.io/09/08/2020/Oddech-w-kabel/",
            "title": "Oddech w kabel!",
            "date_published": "2020-08-09T15:59:02.000Z",
            "content_html": "<p>Ludzie są nieustannie zabijani, poza tym był to depresyjny człowiek. No nie ma typa, gdzie teraz iść? Nie wiem. Włóczę się, idę do znajomego, siadam, palimy i utyskujemy. Przychodzi dziewczyna i rozkłada się na moich kolanach. Chce się całować –  ja nie bardzo, śmierdzi mi metyloaminą z pyska. Sól zaczęła się rozpadać, topić, toteż wali ze mnie zgniłą rybą, ale ona rozchyla usta i ma równe, <em>białe</em>, zęby. Wysuwa język, jakoby monstrancję! Tamże nie był opłatek… Gładzę kolana, wsuwam dłoń pomiędzy uda, ściągam zębami psychopharmakon; gryzę i połykam, popijam dwusetą, się pieścimy. Szepczemy.</p>\n<p><img src=\"/09/08/2020/Oddech-w-kabel/PKiN.jpg\" alt=\"150-200 zł za dobę!\"></p>\n<span id=\"more\"></span>\n<p>Trzeba czegoś na dobitkę. Jej oddech zapierdolę sobie w kabel! Gest rzęs zdał się ostrogą, żga mnie słowo, jakby palec. Nie mogę się zakochać, kochać i się kochać… Pragnę żyć! Lecz byłaby to straszna śmierć; zostać żywcem zjedzonym, być zamęczonym, lepiej spłonąć, ale nie kochać. Pokochać się wzajem i być dalej samotnym?! Powolna śmierć. Trwoga. Wiem! Profesor z Warszawy – Żyd i Niemiec – odejmie mi przez nos, szpikulcem do lodu – jeszcze lepiej Szwed – tę część mózgu, duszy – socjaldemokrata. I będę żył, nie umrę, i wszyscy będą się cieszyć.</p>\n<p>Udało się, jest wódka, są kwiaty, chleb i sól; przed kamerą rzewnie ściskam rękę lekarzowi, matka szczęśliwa płacze, ojciec zabił wieprzka. No to idę się przejść. W knajpie grali <em>jazz</em>, wolałem się wraz z nim ulotnić. Zdawkowa rozmowa, limes na mapie, parę piwek. Wraz z dniem światło rozważań się domyka, brakuje skali dla nie wiem. Nocą, tętent euforii, kolektyw wrażeń, wszechświat uprościł się w punkt. Przez kogo nie śpisz?</p>\n<p>Przez <em>polaka</em> kurwa, a nie babę – Chile, Hongkong i Rożawę! Słyszeli za kasami, na produkcji i u ciecia, lecz naprzeciw im zmajstrował się groźny szpaler. Stoją producent worków foliowych, sołtys i żul w mundurze. Tulę dwusetę w bramie podziwiając impet suki – tnie prosto na transparent! A motłoch się rozbiega. Zewsząd wrzeszczą, piszczą; ktoś podaje banię, bonio, mołotowa! Ostatnie zda się – szmatą obetrę sobie nos, benzyną usunę grzyba na niedogrzanym kwadracie.</p>\n<div class=\"video-container\"><iframe src=\"https://www.youtube.com/embed/IidI6BLClHI\" frameborder=\"0\" loading=\"lazy\" allowfullscreen></iframe></div>\n",
            "tags": [
                "Eros",
                "Psychopharmakon"
            ]
        },
        {
            "id": "https://premislaus.github.io/09/08/2020/Praxis-anarchy/",
            "url": "https://premislaus.github.io/09/08/2020/Praxis-anarchy/",
            "title": "Art of Trance: Wtargnięcie absolutu w czas",
            "date_published": "2020-08-09T10:15:12.000Z",
            "content_html": "<div class=\"video-container\"><iframe src=\"https://www.youtube.com/embed/DjoaOLbzq28\" frameborder=\"0\" loading=\"lazy\" allowfullscreen></iframe></div>\n<p>Piękno rozszerzonych źrenic, niby krzta czarnego jadu co zastygała, ciągnąc się, wskroś tafli krzepnącej krwi; potopiło wyliniałe cząstki mnie, tym samym podnieciło łaknienie życia, jakby śniadym czarem południowych mórz, powabnym kwefem, wschodem Afryki poniżej równika, tamże tembr śloki może objawić janusowe oblicze. Bywa, że za wzniosłą mądrością skryto moralny nakaz odpuszczenia sobie i światu, aby rozpuścić jestestwo w utopii pogodnej duchem ludzkości, lecz mnie żyły znów goreją juchą, wolą triumfu nad przeznaczeniem… Nie chcę już czytać o konserwatywnej rewolucji bądź greko-buddyjskiej sztuce Gandhary, o czymkolwiek, odmawiam także ideologicznej pisaniny. Byłoby to pęknięciem biegnącym wzdłuż fundamentu bytu? Życzyłoby się sobie, aby wstrząsy sejsmiczne okazały się sprawką Erosa, skądinąd światło dobiegające z wyłomu odbiło w zwierciadle prawdę, skoro nadeszło ciepło jego lata, toteż myśli zaczęły błąkać się we mnie, niby insekty po ścianach, siadać łapami much na słodkim od potu ciele, kiedy człowiek, JA, tak dogorywa, już się nie odpędza.</p>\n<p><img src=\"/09/08/2020/Praxis-anarchy/gdzies_tam_za_jubilatem.jpg\" alt=\"Piękno zwężonych źrenic.\"></p>\n<span id=\"more\"></span>\n<p>Ileż można czytać przedśmiertnych majaków tych co przechadzają się wśród ruin pałaców piękna, doznawać artyzmu wzbudzającego zazdrość pośród niezdolnych do zabicia siebie, mimo ich erotycznego stosunku wobec samobójstwa? Zadręczenie mózgu powinno wywołać wymioty, ekspresję! Wolę niemo popatrywać na ścianę, ukrzyżowanego, wszakże wydłuża to psychologicznie czas pomiędzy zmianami. Toteż wzniesione potęgą czasu zabudowania jestestwa, drażniły poczucie estetyki wapieniami piwnic, podmurówek, a wyżej szlaki, nagiej cegły silikatowej, jakże to częsty widok, tych domostw pobudowanych na Jurze, zaraz po wojnie. Nieopodal piętrzyły się snopy minionych wrażeń, przeto upadłem, niejako symbole spiętrzone pokoleniami – mgnieniem epoki – nienakarmione żywotem młodzieńców stoczyły się w czeluść lamusa. Skaza na licu podobna dwóm tysiącleciom kazań o grzechu pierworodnym. Jest to agonia w apatii, kiedy codziennie, nieustannie, wychodzi się i powraca, sprząta i gotuje. Kwantum wolnego czasu poświęcone obowiązkom jest nazbyt sute, w międzyczasie własne ciało wiotczeje.</p>\n<p>Praca najemna niosłaby za sobą metafizyczny sens, gdyby żyło się w patriarchalnej utopii. Tamże nie ma się trosk innych od spóźnienia na wieczerzę. Narkotyk działający w dwójnasób, wpierw indukcja „starych, dobrych, czasów”, wtem ułuda możności ponowienia ich w przyszłości, byleby dostatecznie, wiele, włożyć wysiłku. Udawałem się do tego, jakby do ukochanych stron, nim doznałem kieratu, aż do nudności z przesytu. Taka perspektywa odbiera mnie człowieczeństwo. Nie łudzę się nadzieją, pragnieniem nieodkrytych krain, jest to zniesienie siebie za sprawą funkcji biologicznej ciała, wynika ona z ograniczenia rzeczywistości tak, jak konieczność oddychania. Cierpię nie mogąc pisać, dlatego że zaraz zasypiam z wycieńczenia, a nie chcąc spać, by móc wykrzesać parę swoich zdań bądź dowieść, iż jeszcze nie sfellachizowano mnie bowiem posiadam czas na sprawy jakie powinny być zbędne w ogólnym mniemaniu, skoro tkwię gdzieś na pograniczu bytu robotnika, losu lumenproletariatu. Temu służą rozmyślania, w swojej substancji odpowiadające raczej intelektualnemu sznytowi niźli proletariackiemu biologizmowi – anarchistyczna Hiszpania mogła stanowić konkurencyjny ośrodek ideologiczny względem Związku Radzieckiego, byłoby to istotne dla mentalnego zdrowia europejskiej lewicy. Niemniej ja i tamto było możliwościami życia, co nie zaistniały dłużej jak Tymczasowa Strefa Autonomiczna, opisana przez Hakim Beya. Mimo wiary we własne dobro, w proces polityczny. Nastrój rozważań w samotności wyjawia skalę oblicza psyche, tyle że jest to przykład bezznaczeniowości działań. Rewolucja jak i reszta wielkich, życiowych, spraw, o randze miłości, nęci ideą, lecz stają się synonimem niewdzięcznej materii w jakiej przyszło rzeźbić. Chciałoby się widzieć Laurę bądź Beatrycze, wolność i sprawiedliwość, a pozostaje zaklinać rzeczywistość bądź się wyalienować. Póki jest możliwość to radzę sobie farmakologizacją egzystencji, wtedy wewnętrzne skupienie, jasność wyboru, pewność celu, za sprawą psychopharmakonu, zaczynają znaczyć więcej niż seks. Wyniszczające zejścia z psychonautycznych rautów, tysiące utopione w ruletce, nieodłącznie wiążą się z owymi mgnieniami poczucia drobnych, lecz duchowych, zysków. Pragnę namiętności napięcia. Ceną własne życie, ów drugi koniec kija – niespanie, niedojadanie, ciągła praca fizyczna? Płacę bez zastanowienia. Zależnie od kontekstu jest środkiem bądź ersatzem.</p>\n<p>Rozumiał to Renzo Novatore który mądrze obrał styl życia kryminalisty, a w swoim anarchizmie nie tylko odrzucał kapitalizm, lecz buntował się także przeciw socjalizmowi. Nie mógł znieść, że ktoś stoi nad nim, iż ktoś posiada, a on musi potulnie pracować, nie wykraczając poza spiżowe prawo płacy, wszakże urodził się jako syn rolnika, nie arystokraty. Jego lektury i śmierć w strzelaninie z policją, w wieku chrystusowym, okazały się większą poezją od kilku celnych metafor, spostrzeżeń, ujętych „W stronę nicości”. Mimo że przed poborem uciekł w góry, z pistoletem w ręku, to pobrzmiewa u niego to samo rozczarowanie co u Jüngera. Wojna światowa nie obdarzyła nas „świeżym porankiem” i „heroiczną sztuką”, kiedy podpisano pokój w Compiègne. Samemu nie pragnę wolności, mam na to zbyt suwerenny charakter, ale pozbawia mnie to polityczności.</p>\n<p>Zadra w sercu co dzień wyszarpywana szponami namiętności? Być może wyrażenie na wyrost. Niegdyś wielkie kolosea życia, dziś rumowisko w jakim grzebię z muzealną żarliwością. Pozostała jeszcze odkopana w gruzowisku stela, połamana dziejami, pędzel odsłania frazę urwaną w hemistych. Wyszarpałem ją z siebie na modłę hien cmentarnych, okazała się ogranym stwierdzeniem, nie widokiem na miarę dysku z Fajstos. Nadzieja na przesilenie, intelektualne wzbicie się ponad epokę, umiera, a wraz z nią ułuda wersów będących moją sprawką, jakich lekturę porównuje się ze wstrzyknięciem poezji bezpośrednio w płyn rdzeniowo-mózgowy. Prawdopodobnie samemu zamordowałem tamtego-ja, okoliczności zdają się niejasne, nieraz zdarza się mnie posłyszeć echo, krzyk, tamtej zbrodni.</p>\n<p>Miłość nie byłaby szczęściem? Czymże jest miłość w takim razie? Tym co jest pomiędzy nami. Proszę przypomnij sobie czwarte zdanie?! Wypowiedziane odeszło nam z głów, pozostało wspomnienie chwili spojrzenia, moment uśmiechu. To w nim skrywał się, być może nie klucz do absolutu, lecz rdza, gwiezdny pył, co opada po wsunięciu, przekręceniu zamka bram któregoś z rajów, on znaczy dłonie stygmatami. Jakby furia z jaką grał Villeman na swej harfie była dwakroć silniejsza, toteż jemu właśnie odebrała moc, szczęście przyobiecane runami, a nie trollowi co porwał Magnhild. Baśnie i legendy nie znają tego typu rozwiązań, ulegania samemu sobie, przez co niemożliwy jest morał. Tak zespolić się z piórem, instrumentem, iż stanowi się jedność, aż słowa rozpadają się w wyznaniach, ukazując nagie napięcie erotyczne chwili. Oto powód niezapisanych kart, niemożność werbalizacji, zaledwie atrament starty na proch, atomy.</p>\n<p>Odmienny jest przypadek kulturowych narkomanów, jednostajnego wyrobienia, szczególnie syntetyczność zajmowania się sztuką, od przypisu do przypisu, bez związku własnej biografii z produkowaną przez siebie bibliografią, rozumiane przeze mnie jako cecha naukowości, sznyt czasopiśmiennictwa, beznadziejne ziszczenie krasomówstwa o dziele bez możności jego tworzenia. Nie wykraczając poza mieszczański styl życia traktują radykalne formy egzystencji jako element popkultury bądź okowów patriarchatu. Tragiczność form bytu tych co dostąpili Parnasu strofują zwyczajowym epitetem empatii, sloganem sprawiedliwości społecznej, agitacją na rzecz większego budżetu państwa, dlatego że problem artysty rozpatrują na płaszczyźnie koncesji, otrzymywania grantów, a nie praxis. Bardziej bywali posługują się psychoanalitycznymi kalkami. Nie rozchodzi się o komunizowanie, większość moich duchowych nauczycieli było za życia ikonami lewicy, choćby Albert Camus, ale o nierozerwalny związek między osobą a jej dziełem. Jednym z paliw dla wielkości Orwella i Audena był ich wyjazd do Hiszpanii, tamże wzięli udział w wojnie rewolucyjnej. Istotność owej chwili rozpatruję w świetle stylu życia, w gestii imponderabiliów, to jest pożądaniem namiętności, momentu intymnego napięcia, odnajdywania ujścia w skrajności i niecodzienności zachowań, przez co stanowią bodziec prowadzący ku treści jakościowo różnej, skoro wiedzie się ułożone bądź poharatane życie. Jeśli moja interpretacja jest błędna, zważywszy na faktografię i charakterologię, to jest to metafizycznie nieistotne, wszakże zawiera się we właściwej mnie wrażliwości, dlatego czytałem bowiem nastroiłem percepcję na konkretny zestaw cech. Wszyscy tak czynią, tymże jest smak estetyczny, ale bez świadomości konsekwencji jakie idą w parze. Ktoś stał się komuś atrakcyjny intelektualnie „dlatego” a nie „pomimo”. Napisałem wiersz, taki a nie inny, nie powodowany tytanicznym wybiciem się ponad charakter mojego bytowania tutaj, czyli uwarunkowań socjoekonomicznych jakie determinują typowe horyzonty intelektualne, ale za sprawą niego. Także niektóre gatunki muzyki mogłyby nie zaistnieć bądź nie rozwinąć się dostatecznie bez narkotyków, mimo że idole młodo umierali. Odmawiam też odcinania przestępstw autora od jego dzieła, jest to wyłącznie wymówka ludzi świadomych politycznie, a więc szczególnie podatnych na trybalizm implikujący niemożność jawnego zajęcia się czymś lub kimś, bez rytualnego okadzania na pierwszych stronach. Wyjątkowo irytująca maniera obiektywności na pokaz… Mimo przedmiotowości stylizacji literackich to nie sposób potraktować czyjąś powieść jako zupełnie abstrakcyjną, w znaczeniu żądania niedoszukiwania się prywatnych przeżyć pisarza w jego książkach, nawet fantasy. Inaczej tonęlibyśmy w plagiatach lub sztampie, zauważalnie poważniej niż dotąd, przez co literatura zmarłaby wieki temu. Oryginalność utworów zasadza się na odmienności ludzkich losów. Nie jest to wiedza tajemna, ale bywa przeoczeniem – widząc, jak zapisano, objawienie Mitry bądź Amaterasu wraz z następującymi po sobie brzaskami.</p>\n<p>Byłoby to spojrzeniem kobiety? Pragnąłbym choć raz tak wejrzeć nią we mnie, gdy ta dziewczęco skrywa się za uśmiechem, co promienieje czerwonym kręgiem Słońca zachodzącego w oceanie, jakby niknęła w skorupie żółwia. Innym razem mieni się oczami Matki Bolesnej. Udręką był poród, gehenną nastała świadomość, iż jego życie usiało się nicością. Teraz płacze w kącie łzami żon alkoholików, co nie dbają o dom i tracą pracę. Nie ma się nic, prócz żalu i wstydu. Zupełność kobiety co uosabia Persefonę. Uwikłanie w miłość bywa zejściem do Hadesu, nie powrotem wiosny, zbudzeniem kwiatów.</p>\n<p>Monotonne sekwencje egzystencji odmawiają mnie transcendencji. Urodziło się jednowymiarowym, pozbawionym kapitału, a dłonie drętwieją skoro bierze się życie we własne ręce bowiem wyrywa się z niedoli, jak ten pies co go ktoś wywiózł do lasu i zawinął mu pętle wokół łba, wtem zawiesił na gałęzi, a on wydobywa się piszcząc, tym bardziej zaciskając węzeł gordyjski. Wahadło woli nieustannie wywraca psyche podziwem dla widoku, ćwiczonego w znoju, własnego mięśnia duszy, to zaś melancholią utraconego czasu, ponieważ życie przecieka przez palce, toteż dłonie brudzą się rdzą zapowietrzonych rur, im trwanie jest bardziej ściskane, z powodu tęsknoty za pięknem spraw, nie ich treści, ale określonego porządku w jakim zachodzą.</p>\n<p>Różnica życia od Życia, rozumianego jako jego idea, zasadza się na fakcie śmierci co powtarza życie, obietnicą podglebia, którego warstwa porosła, opadającego tysiącleciami, listowiem. Kwiat mojego życia rozwinął się, niby powykrzywiany deszczami, nieuważnymi stopami zakochanych par, co nadłamały go w połowie łodygi, a ryjące stworzenia wydały korzenie na żer słońca. Lecz dość w nim krzepkich włókien, jakich struktura wciąż promieniowała, ożywczą siłą majestatu cyklicznych zasiewów, wzejść pąków, by u kresu koła czasu przylgnąć śmiertelnie do ziemi, coby wzbogacić mną glebę, jaka wyda następne pokolenie tak, jak minione generacje przekazują kolejnym, my swoim dzieciom, zbiorowy archetyp współistnienia poprzez historię, dziś skrzętnie wydobywaną z gruntu, a dalej katalogowaną, z antykwaryczną pasją, aby nie zatracić, choć cząstki, owego mitu.</p>\n<p>Darząca moc życia nadaje sens, tu i teraz, jeśli nie dalszym staraniom, to trwaniu pośród cierni współczesnego świata. Kolce nie zabijają jadem, z wolna czy od razu, doskwierają nazbyt uciążliwie, wprowadzając zamęt ułudy „lepszego życia”, tam gdzie istnieją już zdrowe podstawy bytu. Jest to przyczyną cierpienia podejmowanych wysiłków, by podtrzymać życie, a przecież żywię tęsknotę za Życiem. Pragnąc tego bym nastał „(…) wtargnięciem absolutu w czas” (Stało się to frazą jakiej pozazdrościłem Jüngerowi, z językową pasją „Fal” Virginii Woolf, unaocznioną w postaci Bernarda), znienawidziłem pracę, domowe obowiązki, zaś bycie z kimś, pośród ludzi, zaciążyło poczuciem straconego czasu. Jeśli jest w tym jakiś zysk, to jest nim sporadyczne umożliwienie psychonautyki, za sprawą pieniędzy i znajomości. Przez to narósł we mnie bunt wobec mieszczańskiego stylu życia. Tym dziwniej, iż wzmagało się to, im bliżej znajdowałem się wieku w którym mężczyzna osiąga swoje akme. Zwyczajowo osiada się wtedy na laurze zadowolenia z tego co się posiada.</p>\n<p>„Praxis anarchy”, 18.02.2019, Kraków.</p>\n",
            "tags": [
                "Ernst Jünger",
                "Psychopharmakon",
                "Mitologia",
                "Psychonautyka",
                "Trance"
            ]
        },
        {
            "id": "https://premislaus.github.io/08/08/2020/Zimna-fala/",
            "url": "https://premislaus.github.io/08/08/2020/Zimna-fala/",
            "title": "Zimna fala",
            "date_published": "2020-08-08T12:38:56.000Z",
            "content_html": "<p>Szesnaście stron prozy którą napisałem sześć lat temu. Poprawiłem gramatykę, należycie sformatowałem, osadziłem fonty, usunąłem pojedyncze znaki na krańcach linii i pozbyłem się głupio brzmiących i niekonsekwentnie stosowanych inwersji. Jest to rozwinięcie prozą wiersza „Kowal” Leopolda Staffa.</p>\n<div class=\"pdf-container\" data-target=\"/08/08/2020/Zimna-fala/Zimna_fala.pdf\" data-height=\"500px\"></div>\n<p><a href=\"/08/08/2020/Zimna-fala/Zimna_fala.pdf\">Gdyby wtyczka obsługująca PeDeFy działała wadliwe, link do pobrania.</a></p>\n<span id=\"more\"></span>\n<p>Miało to być ze dwa razy dłuższe, a ekfrazy kwiatów bardziej rozwinięte, ale w trakcie pisania okazało się, że gdzieś to mogę puścić i obowiązuje limit znaków. Finalnie nigdzie to nie poszło, a ja porzuciłem oryginalny pomysł i zostawiłem jak jest. Treść, w zamierzeniu, miała oddać klimat <a href=\"https://pl.wikipedia.org/wiki/Cold_wave\">zimnej fali</a>.</p>\n<blockquote class=\"blockquote-center\">\n<p>Całą bezkształtną masę kruszców drogocennych,<br>\nKtóre zaległy piersi mej głąb nieodgadłą,<br>\nJak wulkan z swych otchłani wyrzucam bezdennych<br>\nI ciskam ją na twarde, stalowe kowadło.</p>\n<p>Grzmotem młota w nią walę w radosnej otusze,<br>\nBo wykonać mi trzeba dzieło wielkie, pilne,<br>\nBo z tych kruszców dla siebie serce wykuć muszę,<br>\nSerce hartowne, mężne, serce dumne, silne.</p>\n<p>Lecz gdy ulegniesz, serce, pod młota żelazem,<br>\nGdy pękniesz, przeciw ciosom stali nieodporne:<br>\nW pył cię rozbiją pięści mej gromy potworne!</p>\n<p>Bo lepiej giń, zmiażdżone cyklopowym razem,<br>\nNiżbyś żyć miało własną słabością przeklęte,<br>\nRysą chorej niemocy skażone, pęknięte.</p>\n<p><strong>Leopold Staff, Kowal.</strong></p>\n\n</blockquote>\n",
            "tags": [
                "Eros",
                "Nietzsche",
                "Zimna fala",
                "Leopold Staff"
            ]
        },
        {
            "id": "https://premislaus.github.io/07/08/2020/Cafe-Epicure/",
            "url": "https://premislaus.github.io/07/08/2020/Cafe-Epicure/",
            "title": "Café Épicure",
            "date_published": "2020-08-07T04:16:48.000Z",
            "content_html": "<p>Umiałbym się jeszcze czym podniecić? Jakże nieznośnie tkwiłem w ogrodach Café Épicure, odkąd podjęto mnie tam kameralną lożą na antresoli. Przede mną arkusz papieru uparcie trwa przy swej bieli, oto następstwo błahego umysłu skazanego na meandry labiryntu. Zamiast druku pozostanie pusty blankiet, niemniej wciąż byłem w mocy, by w zdarzeniach bez znaczenia dojrzeć impet Erosa.</p>\n<p>Nieopodal, wzdłuż szezlongu, opadła kobieta i przymknęła oczy w nadziei, iż czerń powiek nie będzie tak nużyć, jak kwiaty co się jej opatrzyły bowiem drewno podłogi zabarwiło przestrzeń dźwiękiem. Toteż wyprawiłem się słuchem na żer, skoro uderzenia obcasów posiadają swoje tony, a te kładły akcent na bywałość wyrobioną poprzednio złożonymi wizytami. Być może taktownie uczyniła przyjemność także dla wzroku, dostatecznie długo spoglądałem, aby okazało się to niegrzeczne.</p>\n<p><img src=\"/07/08/2020/Cafe-Epicure/Cafe_Epicure.jpg\" alt=\"Nowa Prowincja, Kraków.\"></p>\n<span id=\"more\"></span>\n<p>Nie patrzeć się na kobietę? Nie sposób. Widok od lat niewidzianego morza, kiedy wreszcie człowiek wybierze się na nieznany mu dotąd urlop, dojmuje go pięknem głębia przestworu, a przecież piersi falują kobiecie wraz z każdym oddechem, krokiem, biegiem! Właśnie tutaj najpotworniejsza dla mężczyzny okazuje się idea kobiety, wszakże kopulując domyka się wzrok i ukazuje się myślom nie ta jedyna, lecz ta niedostępna. Dzieje się tak za sprawą archaiczności pragnienia, ją to uobecnia się w nieświadomej osobie. Obcy duch pomieszkuje, za sprawą męskiego głodu, w rzeczywistym ciele.</p>\n<p>Wtem nerw wstydu prze dłońmi ku kolanom. Ujrzałem wysiłek, naciągnęła ledwie pół centymetra materiału, gdy kładła udo za kolano. Przestałem się patrzeć. Równie postąpiłaby z żorżetą kryjąc kostkę przed spragnionym światem, nadto rumieniąc się w towarzystwie. Powszedni gest z repertuaru kobiecych ruchów, on to w zamyśle przydaje skromności, lecz dla mnie nieustannie jawi się pląsem. Całe szczęście, że nie jest młoda, potrzebowałem uwodzenia. Dziewczyny nie umieją się ubrać, nie noszą sukienek, a do spódnic zakładają białe obuwie sportowe. Średni wiek nad wyraz stał się kobiecy, bogaty w kaletnicze ornamenty wyrobionego gustu. Jakże dookreślony nowoczesną techniką urody, a zatem widokiem zdrowia. Dopóki uważnie dobierało się słowa, było się w mocy sycić własną żądzę, wtedy codzienne zabiegi transfigurują w rytuały przynależne buduarowi, za sprawą frywolności wielkopanieńskiego uniku. Ona przenosi ciężar ze statystyki umieralności na erotyzm. Nie widzi zdrowego pożywienia, ale wykwintne danie. Dla niej owoc nie jest lekarstwem na raka, lecz afrodyzjakiem. Mnie samemu nigdy nie przyszłoby do głowy, by śmiertelne nadużywanie narkotyków wiązać z prawnym przeciwdziałaniem ich spożyciu. Różnica między moją a naukową świadomością ściśle mieści się w imponderabiliach. Niebezpieczeństwo śmierci bądź obłędu niesie przed sobą metafizyczne zyski, jeśli ciało przetrwa wydanie je na <em>stres</em>.</p>\n<p>Nie ma sensu się łudzić, nie ma we mnie dawnej ikry, ni lubości ani wzgardy. Jeno pusta forma, powtarzana siłą inercji. Ile będę <em>żył</em> śmiertelnie chory? Niby Syzyf toczę swój byt, a gdzieś na widnokręgu zamajaczy fenomen, na podobieństwo burzy dziejącej się w dali, to dalej zębami skrobię w kamieniu i byłby tego foliał – decydującego momentu literatury.</p>\n<p><em>10.05.2019, Kraków.</em></p>\n",
            "tags": [
                "Eros",
                "Metafizyka"
            ]
        },
        {
            "id": "https://premislaus.github.io/07/08/2020/Depresja/",
            "url": "https://premislaus.github.io/07/08/2020/Depresja/",
            "title": "Depresja",
            "date_published": "2020-08-07T03:37:14.000Z",
            "content_html": "<p>Być może powinienem napisać o tym jak sobie nie radzę z depresją, jak sobie radziłem do tej pory. O tym jakie to życie jest blade, białe, że aż pańskie. Błache! Zamiast tego siedzę na balkonie, gapię się wzdłuż widnokręgu, palę papierosy.</p>\n<p>Czas przemija, podchodzę do komputera, włączam <strong>digiKam</strong> i bawię się barwami. <strong>Lou Salome</strong> nakazała <strong>Rilkemu</strong> chodzić boso po rosie, rąbać drzewo, aby nauczył się <em>czuć</em>. Równie dobrze można się <em>zabawić</em> kolorami w programie komputerowym. Także się uczy delikatności? Na ile można na ekranie TN, bez ścian pomalowanych na szaro, fotografią uczynioną smartfonem? Trzeba tylko uważać z nasyceniem barw, ekrany w telefonach przesadzają z saturacją, mało kto przestawia je na kolory naturalne, a i tak są podbite. Niemniej to jak odczuwam barwy koreluje z aktualnym nastrojem.</p>\n<div class=\"tabs\" id=\"las\"><ul class=\"nav-tabs\"><li class=\"tab active\"><a href=\"#las-1\">Oryginał</a></li><li class=\"tab\"><a href=\"#las-2\">Blade</a></li><li class=\"tab\"><a href=\"#las-3\">Rumiane</a></li></ul><div class=\"tab-content\"><div class=\"tab-pane active\" id=\"las-1\"><p><img src=\"/07/08/2020/Depresja/6.jpg\" alt=\"Oryginał\"></p></div><div class=\"tab-pane\" id=\"las-2\"><p><img src=\"/07/08/2020/Depresja/6_v4.jpg\" alt=\"Blade\"></p></div><div class=\"tab-pane\" id=\"las-3\"><p><img src=\"/07/08/2020/Depresja/6_v5.jpg\" alt=\"Rumiane\"></p></div></div></div>\n",
            "tags": [
                "Rilke",
                "digiKam",
                "Diarystyka"
            ]
        },
        {
            "id": "https://premislaus.github.io/06/08/2020/Lirykalia/",
            "url": "https://premislaus.github.io/06/08/2020/Lirykalia/",
            "title": "Art of Trance: Lirykalia",
            "date_published": "2020-08-06T21:06:47.000Z",
            "content_html": "<div class=\"video-container\"><iframe src=\"https://www.youtube.com/embed/YpA98IOCgjw\" frameborder=\"0\" loading=\"lazy\" allowfullscreen></iframe></div>\n<p>Rzekomo istniały niegdyś całe gaje lirykaliów, owych drzew zupełnie porosłych nisko zwisającymi owocami, jakimi muzy karmiły poetów. Starożytni byli o tyle szczęśliwsi od współczesnych mnie psychonautów, o ile wystarczało im wino bądź dół w ziemi z którego wdychali wyziewy niewiadomej im natury, wobec współczesnych mnie końskich dawek amfetaminy. Bardziej hostia niż używka, wszakże rausz nie jest euforyczny. Nadto kultura pośród jakiej egzystowali, jeszcze żywo odczuwała przestrzeń sakralną, w rozmaitych zdarzeniach dostrzegano faktyczne interwencje bogów. Oni robili dokładnie to samo co właśnie uczyniłem ja. Świadomie wprowadziłem siebie w obłęd, antyczni zaś zdawali się na meandry manii. Przekazywali wolę Apolla, później nazwaną lapidarnie natchnieniem. Nie było różnicy między wyrocznią a aojdą, dziećmi z Fatimy a Rilke.</p>\n<p>Dlatego zapragnąłem dostać się do tego co skrywało się za symboliką zrywania owocu i jego spożywania, w celach czysto teurgicznych. Nie nazwałbym tego jedzeniem, oni mogli mieć swoją ambrozję i nektar, a nawet ziela darzące młodością po jakie wyprawił się Gilgamesz, tyle że samemu widziałem w tym neurotoksynę, co ją rozmyślnie wdycham nosem do organizmu, by porazić swój ośrodkowy układ nerwowy, a nie boską potrawę. Mnie bardzo zależało, by ekstensywnie zablokować w sobie wychwyt zwrotny dopaminy i noradrenaliny.</p>\n<p><em>3 maja 2019, Kraków</em></p>\n<p><img src=\"/06/08/2020/Lirykalia/6_v5.jpg\" alt=\"Gdzieś w Kluczach koło Olkusza.\"></p>\n",
            "tags": [
                "Ernst Jünger",
                "Psychopharmakon",
                "Mitologia",
                "Psychonautyka",
                "Trance"
            ]
        },
        {
            "id": "https://premislaus.github.io/26/07/2020/Pisarstwo-Ernsta-Jungera/",
            "url": "https://premislaus.github.io/26/07/2020/Pisarstwo-Ernsta-Jungera/",
            "title": "Pisarstwo Ernsta Jüngera",
            "date_published": "2020-07-26T14:28:16.000Z",
            "content_html": "<p><em>„Bywają epoki upadku, w których zaciera się forma stanowiąca najbardziej immanentny wzorzec życia. Wtrąceni w nie, zataczamy się na prawo i lewo, jak istoty pozbawione równowagi. Z tępych przyjemności wpadamy w tępy ból, a świadomość straty, ożywiająca nas ciągle, ponętniej rysuje przed nami przyszłość i przeszłość. Poruszamy się w minionych epokach lub odległych utopiach, podczas gdy teraźniejszość przemija”.</em></p>\n<p>Ernst Jünger, „Na marmurowych skałach”.</p>\n<p><strong>Pisarstwo Ernsta Jüngera</strong></p>\n<p>Jakkolwiek się wypowiesz, a wartość owego skarbisz sobie u mnie, tymże grymasem niepokoju, to nie odnajduję, uprzednio zgonionych – zajechanych fartem ździrom, własnych siły, woli i charakteru. Nie spostrzegam muzyki, jaka stymulowałaby mnie, chyba że śmiech lafiryndy, kiedy w mordowni stawiam jej wtórą banię; pragnę by mi dawała, maszyna pieniądze w kasynie, a nie ona dupy tak, jak podrzuconego chłopca się puszcza, jego balonik, ale, właśnie, laudanum ku mnie - ciszę ogrodu, zapach buduaru…</p>\n<p><img src=\"/26/07/2020/Pisarstwo-Ernsta-Jungera/paulinska.jpg\" alt=\"„Dla ludzi ogarniętych chęcią wzbicia się czasem na skrzydłach upojenia ponad własne zahamowania, nie istnieje zasadnicza różnica między natarciem w walce, a uczuciem podniecenia w samym środku szampańskiej biesiady. Eskalacja życia, oszalały bieg krwi, nagłe wolty uczuć, eksplozje myśli w mózgu – oto forma bycia, która dochodzi tu do głosu” - Ernst Jünger, „Sturm”.\"></p>\n<span id=\"more\"></span>\n<p>Kluczą skargą w kręgu, w cieniu kwiecia głogu, jabłoni, pozawerbalne palce dotyku, objęcia - Fartem dostałem dżissa, fartem wypuścili mnie nocą z radiowozu… Mieni się beżem bielizny, liryka czerpana z wąskiego pasa widnokręgu, spośród sierpniowych zachodów słońca. Dostrzeżonych gdzieś we wsi, na prowincji, kiedy samotnie tkwi się na balkonie, werandzie, wśród gospodarstwa, a nasz widok zakrywa rozpostarta grusza, zza której, niby nakrywszy się kołdrą, wszak czuje się grozę świata, tremę przed nim, wreszcie chęć marzycielstwa… Patrzy się jednym okiem i widzi, słyszy, gdzieś w dali ludzi, szczekanie psów, krzyki dzieci. Jak idą pary.</p>\n<p>Nieustannie widzę, jak wystrzeliłaś, niby z procy - idziesz, niemalże biegniesz, uciekasz przed nim i to auto pędzi… Zamykam oczy, odwracam się i zaciskam zęby, bo liczę na farta. Ruleta! Kurwa. Nie myślę nic, po prostu… chowam się w sobie bowiem jesteś zbyt daleko. Mój wzrok bez palnika, to nie od fety palą mi się styki! Nawet nie ma sensu krzyczeć; może był sens, ale ja go nie dojrzałem. Ciążyło mi wtedy przeświadczenie, że nie będziesz mnie słuchać, iż słuchasz jego w tamtym momencie… Cieszę się, że nic ci się nie stało i wiem, że wtedy też moja karma powróciła, stąd żyjesz. Ile mi jej pozostało?</p>\n<p>I uwalony lufą siedzę naprzeciw kobiety; jeszcze niedawno nie czułem emocji, jakże wypalonych amfetaminą. I nazywam ją siostrą, co stanowi wyjaskrawiony eufemizm; nie ma, że nie wyszło, iż nie było, a on się wkurza – powinienem był się zabić. Wolałby. Owe stanowi dynamikę napięcia erotycznego pomiędzy kobietą a mężczyzną. Wciąż pamiętam, jak usiedliśmy obok siebie i dotknęliśmy się udami. Poczułem mrowienie, zaparzyłem jej herbatę, kiedy powróciliśmy ze schadzki, skrytej na widoku, gdzie milczeliśmy, odnajdując spokój… Uroda Marii przywodzi na myśl elegancję kawiarni na Zabłociu. Pisząc Jüngerem - „dobywało się iły z dna”.</p>\n<p>Styl Jüngera to częste nie nazywanie rzeczy wprost, ale opisanie ich tak, aby było wiadomo w lot o co chodzi. Jakby imiona i nazwy współczesnych przywódców i instytucji nie były dość wzniosłe, a lepiej jest się posłużyć zjawiskiem które oddaje ducha tematu, ducha którego obecność możemy prześledzić w epokach następujących po sobie. Nie czuje tego wobec starożytnych królów, person mitycznych, postaci ze sztuki, których figury mają charakter cywilizacyjny, planetarny, wszakże ich imiona częstokroć stają się naukowymi terminami w psychoanalizie, topografią służącą do sprawnego poruszania się w kartografii psyche. Dzieje się tak bowiem dla człowieka intelektualnego antyk i średniowiecze to nie nic nie mówiące nazwy, a obrazy i rzeźby to nie tylko kształty i barwy. Ciekawe tutaj jest przywołanie cytatu z pamiętników Mussoliniego w „Węźle gordyjskim”, jako wyjątku. Jünger rozważa dyktaturę i wolnościowe instytucje, a wypis z memuarów Duce zawiera przeciwstawienie sobie „włoskości” i „rzymskości”, nadto pointę, iż wyjątkiem jest długotrwałość „dyktatury bolszewizmu nad proletariatem”. Jünger punktuje go stwierdzeniem, że nie jest to wyjątek, ale wynika to z tradycji rosyjskiej. Rzym jest tutaj oznaką zdrowia, gdzie nie do pomyślenia było, że dyktatura może trwać dziesięciolecia i powinna być czymś w rodzaju interwencji chirurga.</p>\n",
            "tags": [
                "Eros",
                "Ernst Jünger",
                "Psychopharmakon"
            ]
        },
        {
            "id": "https://premislaus.github.io/26/07/2020/Juliette-II/",
            "url": "https://premislaus.github.io/26/07/2020/Juliette-II/",
            "title": "Juliette. II.",
            "date_published": "2020-07-26T14:07:53.000Z",
            "content_html": "<p><a href=\"https://www.youtube.com/watch?v=m02dQFcxiA0\"><strong>„Hymn orficki do Hekate”</strong></a>, zawarty w tekście, to tłumaczenie własne.</p>\n<p><strong>Juliette. II</strong></p>\n<p>A te iniekcje ich słów? Elo przedźgane syfem kurwy! Pęga i sztos w kiermanach? Nie ma, nie było, nie będzie. Mam na to wyjebane, jak są wasze pizdy! Błąkam się bez floty. Siąpi. Z nosa i nieba, dumnie i nie boli. Skończyła się flota, dragi, to mnie stamtąd wyjebali. Słuchaj, umrę, nie mogę znaleźć innego ujścia dla siebie, niż śmierć. Pragnę śmierci, a ty masz myśli samobójcze i to jest różnica. Bywały chwile, iż odrzucałem śmierć tak, jak kochankowie odtrącają się w duszną noc… Źrenica pulsuje, jakby mięsień sercowy duszy, kiedy myślę te słowa, dogorywając w kącie, na ćpuńskiej melinie. Pragnę zaśpiewać, choćby zanucić, ale nie znam słów, ani melodii. Muzyką byłoby łkanie chłopca, niejako bolid jaskrawo tnący niebo; zgniecione grono żałości, jątrzy się spod palców dłoni, wśród której skryto twarz, skoro ojciec śpi najebany pod płotem i wulgarnie majaczy, niby wieprz. A dzieci z sąsiedztwa rechoczą, skaczą jak małpy i wytykają palcami, kuuurwaaa, bo są niedojebane. Tak to widzę, jak pasek od spodni i regał z książkami, że tak powinna zaczynać się proza i drę się jednak, wzdłuż kabla mikrofonu, dlatego że na Jurze napotykało się takie charaktery pośród mężczyzn.</p>\n<p><img src=\"/26/07/2020/Juliette-II/Klucze.jpg\" alt=\"„Trunek daje biedakowi, prostakowi to, co innym przynosi muzyka, biblioteka: ofiarowuje my wyższą rzeczywistość” Ernst Jünger, „Promieniowania”.\"></p>\n<span id=\"more\"></span>\n<p>Chadzanie po wzgórzach, skałach, wpajało spoglądanie na świat, ludzi, z wysoka. Mawiało się cicho, chyba że było się wzburzonym i wypitym, wszakże w lasach wysoczyzny, tak wzdychając za współistnieniem, wdychając ożywczy zapach zamokłego mgłą boru, należało okazać niedostrzegalność, by nie płoszyć saren, aby przejść niezauważonym przez dziki tak, jak gładzi się dziewczę nigdy przedtem niedotykane. Toteż nudziła się mną, gdym obok siedział wrząc niemo, nie rozumiała, iż szepczę do niej cały czas. Opowiadałem jej historie jakie miały miejsce od zarania naszych dziejów. Później nie odbierając moich telefonów raniła mnie gwoździami ze swojego krzyża.</p>\n<p>Nie rozumiałem dlaczego Bóg uczynił mnie silnym. Pragnąłem śmierci, ale nie umiałem się zabić, cały czas miałem na względzie jakiś obowiązek. Wiedziałem iż muszę przerwać to pasmo rozwianych złudzeń, wysiłków co rozbijają się morskim pływem o klif – miną generacje, nim skała się rozpuści. Wiązano to z potrójnym wysiłkiem pracy, pieniędzy, życia pomimo. Wpojono mnie hierarchię wartości. Cnotą mężczyzny było nieoczekiwanie czegokolwiek i podleganie autorytetowi okoliczności. Mężczyzna który jest ojcem nie żywi zbyt długo urazy, złość przemija nader szybko. Oto cnota ojcostwa. Był to raut Życia, tyle że moje życie nie woła, moje życie nie prosi. Ono umiera! Na koszuli, rautem zawiniona struga jej iniekcji, mojej inhalacji, upławy uboju. Nie ma dorosłych w domu! A ja patrzę się w oczy i dyszę, ona nie ma tęczówek, poraziło mój ośrodkowy układ nerwowy. I wypytuję samego siebie:</p>\n<p>\\– Wygląda pan na roztrzęsionego. Czy coś się wydarzyło?<br>\n\\– A w chuj!<br>\nSuka nic nie kmini, że ja lubię białe, śnieżne koszule. Snuję się po kasynach, piszę wiersze dziewczynom, odkąd spłukany wysiaduję na ławkach, ale czytają je zahukane typy. I mówię do siebie bowiem pragnę usłyszeć ludzką mowę; wsłuchując się w tembr tkanki tekstualnej tkam poezję, prozę. Przepalone styki, wątłe ciała jamiste, iskrząc ulatuję – wzlata wizja śmierci, łkania.</p>\n<p>Za tym, jak to niegdyś wędrowałem, z dawna deptanymi alejami, pośród porosłego listowia krzewów, wśród łąk, nieopodal domu. Gdzieniegdzie słońce wypaliło żółć perzu, odsłaniając prędkie kroki jaszczurek, skoki koników polnych. Pachniało sierpniem, ustały odgłosy pił mechanicznych, pędzących aut, toteż słuchałem poszycia nieodległego lasu. Ale teraz nie wiedziałem o kimkolwiek esencjonalnie prawdziwym. Powroty nasze miały coś w sobie ze światłocienia gęstych olejów, malarstwa baroku. Teatralne twarze nadbiegających dzieci, gdyśmy byli daleko za nimi, pozwalając im na przygodę, dorastanie, karmiły nas smakiem wieczornych owoców, rwanymi wprost z drzewa. Żyło się pogodnie, smakując słodycz grusz i jabłoni, rozmawiając o nowych meblach. Potem kąpaliśmy je, całe utytłane ziemią, jeżynami. Zrywał się wiatr, przesuwając znad lepiących się koszul ciężkie powietrze; wystarczyło spojrzeć, a w dali piętrzyły się kremowe ostańce, pociągnięcie nosem pochwycało woń kłębów nad nami. Zwiastowały nadchodzącą burzę, aż nachodzą mnie dreszcze, będę rzygał na tłum turystów! Mam się położyć, jak Burroughs junior, w rowie?! Zawracam.</p>\n<p>Tamże głośno mówimy bowiem jesteśmy nad wyraz spostrzegawczy, mamy też pewne i szybkie ruchy, a wszelkie fenomeny zachodzące obok, jak i w dalekim świecie, zdają się nad wyraz ciekawe. Schodzimy się na misteria. Wewnątrz okna pozostają szczelnie zakryte, aby nikt z zewnątrz nie ujrzał naszych tajemnic. Spoczywam w kącie, na materacu z wystawki, splecione palcami dłonie służą za poduszkę, gdy dotykają potylicy, oprócz kciuków co wskazują kark, na krew tętniczą, jest to symbol Ukrzyżowanego. Zaś skrzyżowane nogi, przedstawiają pnące się winorośle, wzdłuż tyrsu Dionizosa. Zjawia się Orfeusz, wieszczy metempsychozę, erotyzm napięcia przemiany. I pierdolę do siebie, jakby Hymn orficki do Hekate:</p>\n<p><em>„Hekate, błagam Ciebie, umiłowaną Panią, wysłuchaj twego sługę na rozstajach.<br>\nNiebiańska, ziemska, oceaniczna, Trójjedyna, odziana w szafranowe szaty.<br>\nPogrzebana, sprawujesz pieczę nad misteriami Dionizosa, pośród dusz zmarłych.<br>\nCórko Persesa, obiecana samotności, rozradowana w łani.<br>\nTyś rozgwieżdżoną nocą, opiekunką psów, niepokonaną Królową.<br>\nObwieszczana rykiem bestii, bezbronna, lecz o niezłomnym obliczu.<br>\nBoś ukoronowana półksiężycem i dzierżysz klucze do tajemnic kosmosu.<br>\nPrzewodniczko, Nimfo, Wychowawczyni, Ty która nawiedzasz góry, jamy, rozpadliny.<br>\nModlę się do Ciebie, Dziewico, byś pobłogosławiła nasz uświęcony obrzęd wtajemniczenia.<br>\nPozostań łaskawa dla tego pasterza i raduj się wonnościami naszego daru”.</em></p>\n<p>Ale wciąż, tygodniami, nie znajduję niczego w epistolografii i diarystyce Rilkego, jak i we własnych reminiscencjach. Czegoś co można wymówić bądź pomyśleć z emfazą – wewnętrznym głosem, jakby Oskara Wernera, gdy ten recytuje jego „Korneta”, a akompaniuje Von Thronstahl. Na polu bitwy podźwigam chorągiew, powaloną szarżą kawalerii, jakże pachnie petrichorem – Ich trage die Fahne! Zatem będę ją niósł jak omdlałą niewiastę! Liryzm Rainera Marii Rilkego stał się mnie nazbyt stateczny, mieszczański, mierzi mnie ponad miarę, iż dożył pięćdziesięciu jeden lat. Lękam się tak długiego żywota, mam trzydzieści dwa – życie mści się, wraz z każdym oddechem, mimo zapewnień lekarza i jego aparatu! Czymże innym było jego życie w podróży, pośród sanatoriów i dobrych domów, jak nie ziszczeniem drobnomieszczańskiej woli, pełnych pretensji marzeń jego matki? Nudą i pogonią. biegnę i ja… Niech się już skończy to samotne lato, zakwitnę na jesień! Siedząc w świetle żaru papierosa, obok, skądś, łoskot blond włosów i niebieskie oczy. Płoche wobec chwili odfruną gdzieś, ponad kielichami kwiatów; wtedy głóg sypie bielą sukni co łamie się w falbany. Niepotrzebne, umęczone, życie, nabiera wody w usta, byleby dojrzeć grymas, spojrzeć gest. Jedną ręką sunę wzdłuż kobiecej nogi, drugą ciskam ziemią w trumnę – nastaje miłość, gdzie indziej jawi się śmierć.</p>\n",
            "tags": [
                "Eros",
                "Psychopharmakon",
                "Daemonia Nymphe"
            ]
        },
        {
            "id": "https://premislaus.github.io/26/07/2020/Juliette-I/",
            "url": "https://premislaus.github.io/26/07/2020/Juliette-I/",
            "title": "Juliette. I.",
            "date_published": "2020-07-26T14:04:18.000Z",
            "content_html": "<p>Kiedy między siódmą a ósmą rano będziecie się włóczyć po Kazimierzu w niedzielę i dojdziecie tam, gdzie Stradom przecina się z Dietla, to zerknijcie wzwyż, na najokazalszą kamienicę. Właśnie tę z iglicą na kopule, co ją zdemontowali hitlerowcy. Jeśli zmysł estetyczny nie jest wam obcy, to ujrzycie budynek, jakiego piękno bryły zezwala, by karmić oko jego widokiem, prócz tego nikogo, mimo że tam siedzę, na ostatnim piętrze. Skąd to spoglądam na tramwaje i przechodniów, sponad sterty książek wyłożonych wskroś parapetu. Dobitniej byłoby siedzieć i dać się widzieć, pośród ludzi, niźli pisać list bądź esej bowiem gest wyraża się wprost, literatura zaś wije się kłączami. Ich wielość stanowi symptom ukrytych sensów.</p>\n<p><img src=\"/26/07/2020/Juliette-I/swTomasza.jpg\" alt=\"\"></p>\n<span id=\"more\"></span>\n<p>Pokój jest przechodni, a w nim dwa wyra, mebli niewiele, parkiet pływa. Gdzieś w połowie został pociągnięty drut, by móc się odgrodzić kotarą, wieszamy też na nim pranie. Stoję obok łóżka, gdzie śpi Dariusz, nadto Florence, Juliette, Michelle… Nie wiem, nie znam, tej jeszcze nie widziałem. A może widziałem i nawet się przedstawiłem, kiedy, wraz z nią, nawiedził mieszkanie, jakoś po szóstej rano. Całą noc czyścił kible i zbierał szklanki w Ciotonie, a ona z pewnością na niego czekała, rozdając ulotki przed stripem, na Placu Nowym. Być może dał jej klucze i kimała tutaj od wieczora, ja czerń dnia spędziłem w kuchni. Mogłem nie posłyszeć skradania, wbrew drzwiom toalety, wśród jakich zasuwa chodzi, niby zamek w karabinie Mosina. Tkwiłem przy stole pogrążony w kaskadach asocjacji, nieruchomo, bez wypowiedzianego słowa, a detale, w swoim natężeniu, narastały do wielości struktur kosmicznych. Nie było mi więcej dane, jak mrugnąć doń, skoro tożsama mnie fizys przybrała upiorny wyraz wewnętrznej koncentracji.</p>\n<p>Przypatruję się im nie z zazdrości bądź perwersji, poeta winien karmić się emocjami. Lepiej, iż żywe, niźli wyczytane. Spoczywają wtopieni w siebie, stąd zaczynam rozumieć, że potrzebowali się uprzednio spotykać. Tym razem nie jest to nocna znajomość, jak to bywało. Mężczyzna musi mieć możność powrotów w kobiece objęcia, inaczej pląta się bez celu. I ja zmartwychwstawałem pod okiem swojej Anètt. Wspominam nasze rozmowy do siebie, do ściany, do płytek położonych w kiblu.</p>\n<p>Odkąd linie naszych tras splotły się niewiadomym trafem, nastaliśmy obopólnie celebrowanym pragnieniem, uprzednio skrytym pośród bezdni obwarowanej szaradami psyche. Pogoda tamtych dni, natenczas zdaje się niemożnością, poniekąd dalszej kopulacji; by z piersi dziewczęcia, potliwych za sprawą stymulantów, móc wydusić powietrze niegdysiejszego zaistnienia. Jakże tamci spośród nas rozstrzygali komórki swoich ciał, ich tkanki wzajem pęczniały niepohamowaniem! Bluźniliśmy kazirodczym splotem dwojga dusz. Tylko po to, by po czasie odnieść się wspomnieniem, byleby dotknąć oczami, ów rzadki druk w antykwariacie? Toteż doświadczałem się, jakbym od wielu wcieleń przeżywał to samo życie; cokolwiek nie niknie, zostaje tylko odroczone.</p>\n<p>Pamiętam jak zdrowy ziąb zwilżał nam cerę o brzasku i sprowadziło to na nas smutek, echa pobytu na dalekiej prowincji. Najważniejszy, pośród tamtejszych dni, zdawał się być brak rygorów innych niż naturalne. Jadło się wprost z drzewa i myło w miednicy, wodą ze studni. Teraz dało się jeszcze długo spać i wzajem gładzić, aby wystarczyło nam czekać do otwarcia modnych kawiarni. Można było w nich zjeść, hummus i pielmieni, a bywa, że jedzenie jest najlepszym narkotykiem danego dnia, szczególnie przed pracą w biurze, ale nigdy jak robotnik wychodzi na zmianę, ledwie dupę się obciera, kiedyśmy, powodowani napięciem, stali już na nogach. Nie odzywaliśmy się, słodząc sobie paroma komendami: – Śpisz? – Nie. – Jedną czy dwie? – za to przemawiała obecność, mówił sporadyczny wzrok. Toteż z wolna się ubieraliśmy, nie nagleni okolicznością spaceru, kiedy prawie nikogo nie ma (ktoś biegnie, inny idzie z psem wzdłuż Wisły). Ubrałem piaskowe chino, białą koszulę z bawełny two ply, ponadto szarą marynarkę z dwoma guzikami i szerokimi klapami, jaką wieńczyła żółta poszetka z kolorowymi wzorami geometrycznymi pośrodku, przywodzącymi na myśl obrazy Klimta. Pozostało tylko wypolerować regularnie pastowane sztyblety, mocno brązowe, ze skóry licowej i dobrać do nich pasek. Zakładała wtedy pończochy… goliłem się wczoraj; dawniej zacinałem się patrząc, gdy nakładała maskarę, lecz jakaś obcość wkradła się pomiędzy nas i nie chodziliśmy już razem do łazienki. Myślałem o tym samotnie, kiedy już jedliśmy. Wnętrze? Typowy wystrój z menu wypisanym kolorową kredą na tablicach i ze zdawkową obsługą, temu lepiej było samemu cokolwiek przyrządzić, zważywszy na ceny, jednakże zapragnąłem dokądś z nią pójść, aby zakryć, że niewiadomy ból przyćmił miłość. Łapałem się, że wciąż podoba się mi, jak to się ubiera, jak zakłada udo o kolano i widać jej tylko nagie łydki, no i skromne, ale drogie, darowane przeze mnie kolczyki. Każda z kobiet posiada gest dla którego mężczyzna wciąż z nią jest i chce powracać, on wabi bardziej jak kwiat pszczołę: to jak odgarnia włosy, jak się specyficznie uśmiecha czy akcentuje dane słowo.</p>\n<p>Teraz spostrzegam na stoliku niewyjustowany wydruk, będzie szedł wieczorem do La Manchi, by przeczytać ludziom o tym jak kochał i ruchał. Pójdę, by i mnie widzieli, wynudzony do imentu, denną literaturą najnowszą, dlatego sięgnąłem po klasykę socrealizmu. Znajomość „Matki” Maksyma Gorkiego nie uchodzi już za dobry ton. Co gorsza i to wyznanie ujdzie mi na sucho. Nie tyle zblazowana co wyniszczona nędzą cyganeria krakowska, prócz plotek i kolorowej wódki, ostatkiem sił łapie bakcyla amfetaminy. Temu jeszcze dychamy i się szwendamy, przy okazji rechocząc złośliwe na durniów deklamujących po barach, byleby się pochlać i nawciągać na krzywy ryj. W dalszym ciągu miałby komu z nas stawać kutas do literatury, tym bardziej do kobiet? Niedoczekanie.</p>\n",
            "tags": [
                "Eros",
                "Psychopharmakon"
            ]
        },
        {
            "id": "https://premislaus.github.io/26/07/2020/Juliette-Prolog/",
            "url": "https://premislaus.github.io/26/07/2020/Juliette-Prolog/",
            "title": "Juliette. Prolog.",
            "date_published": "2020-07-26T13:44:38.000Z",
            "content_html": "<p><em>„Precyzować niedokładne, dookreślać nieokreślone coraz to ostrzej i ostrzej: oto zadanie wszelkiego rozwoju, wszelkich starań przebiegających w czasie. Dlatego z biegiem lat wyostrzają się fizjonomie i charaktery. Dotyczy to również rękopisów”.</em></p>\n<p>Ernst Jünger, „Eumeswil”.</p>\n<p><strong>Juliette. Prolog</strong>.</p>\n<p>Obudziłem się na oddziale zamkniętym zakładu psychiatrycznego bowiem miewam okamgnienia wyraźnego widzenia. Życie domaga się wtedy powtórzenia sensu istnienia, skoro jaźń zadzierzgnięta ideą, wszakże spożywanie ułud teraźniejszości okazało się nieumiarkowaniem ciała, tożsamym gwałtownemu usposobieniu niektórych narkotyków. Wtenczas ostatnią ulgą nastaje we mnie samotna wędrówka pośród reminiscencji. Powrotom moim towarzyszy ciemność, jakby wzięta ze światła baroku. Skrzy się iglica fatum, niemniej spod wnęki wyziera czarny sztandar anarchizmu. Chiaroscuro! Stan w jakim nie gardzi się nawet marihuaną, mimo że odsłania lęki, dobyte z lejów krasowych umysłu. Ich wartość źródłowa podobna jest lasom rąbanym na handel drzazgami z krzyża Chrystusa. Temu z upływem lat płowieją obrazy przeszłego szczęścia, erodują zorzą wiekowego spojrzenia? Przemijamy się „gwoździami z krzyża”.</p>\n<p><img src=\"/26/07/2020/Juliette-Prolog/Stradom.jpg\" alt=\"\"></p>\n<span id=\"more\"></span>\n<p>\\– Ja nie milczałem, gdy dokądś patrzyłaś, mówiłem najciszej jak potrafiłem tak, jak leży się głuchą nocą, nad ranem, głowami obok siebie, niby spięte akoladą i patrzy się na sufit, w okno, a za nim czarny kontur bzu, trącany wiatrem.</p>\n<p>I obsiadła mnie muchami groza tego co żywe; przedprożem winy ciepła, obfita, pierś Juliette. Niezawiniony, jeszcze, grzech, kołysze się w polu sierpniem jego perz. Wypalona słońcem rzeka cieknie błotem, źródło bije gnojem; gęsty latem tętent mojej krwi. Wyrównany, depresyjny, nastrój, nabiera ostrości, zewsząd puścieje; bezwietrzna, bezgwiezdna noc, jakże zatruta światłem.</p>\n<p>A ona?! Pomalowała oczy, na długo przed iniekcją, teraz by jej to nie obchodziło, niemniej kontinuum kobiecości nie zostało zachwiane. Byłem uwiedziony, jest to ulga o wymiarze eschatologicznym. Podjęliśmy wzajem meander spojrzeń, wypowiadając się naokoło, niebezpiecznie przybliżając ku obdartym skałom fiordu; podobnie magia gry w ruletkę nie zaklina czarem obstawiania, klątwą porażki czy kuglarstwem wygranej, lecz interludium rozpędzonej bili. Pragnąłem utrzymać ów moment w nieskończoność, zawiesić go w stasis niedbałego ujęcia palcami dłoni; nierozwagą przedawkowania MDMA, nim ulgą erupcji głowa opadnie mi na dekolt, wesprze się o biust, skoro ciśnienie rozerwało serce. Teraz sobie myślę, że nic mnie tak nie furało, jak jej uśmiech, imię. Nie ciąłem się, dałem w szyję, w nos. Potem poszedłem moknąc, od deszczu ze śniegiem i byłem królem życia, na Kazimierzu i za Kleparzem. Potem wstałem rano, zwyczajnie udałem się do pracy bowiem byłem odpowiedzialny, ale teraz wiem, że to jest nic nie warte; lepiej było szaleć i drzeć mordę pod oknem. Może nawet nie to, mimo że byłoby o czym gadać, po prostu nie zakochiwać się i nie podchodzić w knajpie, nie gadać, pić dalej samemu, po czym wrócić, walnąć się na łóżko i wziąć urlop na żądanie. Kiedyś przypomniałbym sobie jej twarz kochając się z inną.</p>\n<p>Dlaczego nie dajesz mi cieszyć się życiem, tylko naręcza krwi! Dlaczego nie wołasz, by i mnie obdzielić śmiercią, jak chłop swe dzieci ziemią? Milczysz, lecz ja patrzę, jakoby niebem, którego błękit wzroku łza rozsadza z wrzaskiem bowiem kładziecie nogę o kolano, skoroście w krótkich spódnicach. Mieć was znów przed oczami, ciebie i Juliette! Punkt w którym przecinają się żyły wodne pięciu zmysłów; przestałoby boleć u góry, przed lewym uchem, znów rzygnąłem słowami! Przyjąć to jak aniołów, bez sztyletu i woali? Zewsząd śmierdzi, wraz z oderwanymi wewnątrz nosa skrzepami. Całość jest martwa, przyroda zaś pozbawiona polotu, a ludzie zdają się lalkami w rękach kuglarza, oto fantom eudajmonii w swoich poczynaniach. Mnie się świat takim jawi, odkąd zostałem przebudzony, skoro ostatnie cząstki rauszu uleciały w niebyt. Wszystko jest takie niestworzone, a jednak zaistniałe, odklejone. Jakby to nie trawa, kwiaty i drzewa były sztuczne, ale człowiek. Temu przegnite z dojrzałości grona opadają smętnie, to myśli jakimi się nie upijemy. Bez sensu pozostają światła kominów na horyzoncie, zgiełk samochodów wśród drogi, nieopodal lasu, gdy jabłoń niewzruszenie rośnie przy balkonie, gdzie palę i spoglądam bezowocnie, podobnie wyrodzonym drzewom sadu.</p>\n",
            "tags": [
                "Eros",
                "Psychopharmakon"
            ]
        },
        {
            "id": "https://premislaus.github.io/25/07/2020/Helian/",
            "url": "https://premislaus.github.io/25/07/2020/Helian/",
            "title": "Helian",
            "date_published": "2020-07-25T16:48:31.000Z",
            "content_html": "<p>Wiersz „Helian” Georga Trakla przeczytać można <a href=\"http://www.austriart.pl/2017/04/gwaltowne-jest-milczenie-helian-georga-trakla/\">na stronie AUSTRIART.PL</a>. Niemieckie zdanie <em>O wie einsam endet der Abendwind</em> oznacza <em>O jak samotnie kończy wieczorny wiatr</em> (przekład Wiesława Trzeciakowskiego).</p>\n<h3 id=\"„Helian”\"><a class=\"header-anchor\" href=\"#„Helian”\">¶</a>„Helian”.</h3>\n<p>Jedyna duszo,</p>\n<p>Nigdy dotąd promienie słońca nie ogrzały chłodu mojego rozumu, jak te odbite we frazach Twojego listu, mimo że ich słowa były ciemne. Jakbym słyszał „Heliana”, wtedy, przed trzynastu laty. Myśmy leżeli na wzgórzu, jego łące, na rauszu! Wygnietliśmy ciepło perz, jeszcze nie poprzecinały go nowe domy, owe estuaria ekumeny. Odstąpiliśmy od przyjaciół, myśmy nadal ich mieli, niehumorni wobec pijackich ich wygłupów, by padły słowa których nie powinno się słyszeć w tak młodym wieku. Dreszcz wciąż przechodzi przez moje ręce i tors, by zdzielić pomroką głowę, wspomnieniem zapachu i miękkości Twojego ciała. Podówczas powinienem był, słysząc – <em>O wie einsam endet der Abendwind.</em> – położyć się na Tobie i wsunąć Ci język w usta, zamiast nerwowo schwycić palcami dłoń. Niegdyś byłem chłopcem i tępo wpatrywałem się w gwiazdy, jeszcze wskazywały mi drogę! Rozumując przyjęcie jego oświadczyn jako kaprys… Dziś jestem mężczyzną i mam czelność to przypomnieć! Parę dni później zrozumiałem, że deklamacja tyczyła się mnie, a teraz, iż wspominasz moją osobę, a czasem żałujesz obranej drogi, jednakże w ostatecznym rozrachunku nie postąpiłabyś inaczej. Nie pozwoliłbym przestać Tobie pisać bowiem nie byłoby <em>normalnie!</em> Sam zaś fakt wypisywania do mnie po dekadzie zapomnienia, nie jest wyłącznie ciekawością względem dawnego przyjaciela, ale też próbą odegrania się na kimś, wzbudzeniem zazdrości. Jest to element erotycznej dynamiki pomiędzy kobietą a mężczyzną, choć czujesz się teraz samotna w związku. Niemniej nie umiem boleć śmiercią Twojego dziecka, pozostaje mi ono obce. Heathcliff tak samo wzgardził potomkiem Katarzyny, ale szalał, gdy jej duch bił w okno.</p>\n<p><img src=\"/25/07/2020/Helian/Helian.jpg\" alt=\"O brzasku.\"></p>\n",
            "tags": [
                "Eros",
                "Metafizyka",
                "Trakl",
                "Epistolografia"
            ]
        },
        {
            "id": "https://premislaus.github.io/25/07/2020/Twarz/",
            "url": "https://premislaus.github.io/25/07/2020/Twarz/",
            "title": "Twarz",
            "date_published": "2020-07-25T16:25:41.000Z",
            "content_html": "<p>Poemat prozą Rainera Rilkego, „Malte”, <a href=\"https://wolnelektury.pl/katalog/lektura/rilke-malte/\">pobrać można na Wolnych Lekturach</a>.</p>\n<h3 id=\"„Twarz-I”\"><a class=\"header-anchor\" href=\"#„Twarz-I”\">¶</a>„Twarz. I”.</h3>\n<p>Obłędnie uniewrażliwiony popatruję wskroś mroku mieszkania ulokowanego za oficyną kamienicy. Mijają tak dni, wreszcie wymiotuję, toteż stanowi to sposobność, aby spojrzeć na wydrapaną światu fizys. Twarz! Co ją tylko sobie zawdzięczam i nie mam kogokolwiek?! Niemniej przemywam ją jodyną, mimo że nie patrzę się już w pomalowane powieki; co o owe się rozciera, wraz z brzaskiem, niby pył ze skrzydeł egzotycznych motyli, ich kolor życia, zarazem barwę śmierci, jak u nożownika, a takim zdaje się jasny róż moich ust… tych zjadające ludzi robaki.</p>\n<p><img src=\"/25/07/2020/Twarz/twarz.png\" alt=\"„Malte”, Rilke.\"></p>\n<span id=\"more\"></span>\n<p>A jej kaprys lekkostrawnej diety? Na języku czuję wijący się odwłok, moje zęby idą w ruch,  poprawia makijaż. Sponad tafli oka promienieje wilgoć przejęcia się chwilą, kiedy kobieta dotyka mnie, odmiennego jej dotąd mężczyznę! Ta mnie poi, jakby z piersi, skoro z komórek ciała, za sprawą Maji, jak i Anety, odeszły wody bowiem spadam z wysokości! Zabijam się?! Nigdy. Jednakże zaś się tłukę, tyle że odbiwszy się, o grań igły piątki - iglicę tęczówki bądź strzykawki.</p>\n<p>Stąd to moje inhalacje są jak wlewy dożylne, iniekcje stanowią nie tylko drogę podania, jednakże bez zdumiewającej euforii. Igła znaczy ciało pocałunkiem, przebija tkankę - gryziemy wzajem wargę; zrastamy się kolejnym włóknem zaistniałej więzi, tej lina tworzy most nad przepaścią… Ta intymność zdarza się i nozdrzom, skoro miałem tę samą fazę co Neron i podpaliłem Rzym własnych receptorów: wypaliłem śluzówki i przegrodę, cokolwiek znanego anatomii. Prawie że nie mam już smaku i węchu, toteż odmiennych cech doszukuję się będąc wiedzionym estetyką. Dlatego jeszcze dalej, jeszcze głębiej, z jeszcze niżej, zeszło ze mnie życie, jego napięcie. Czuję plamy na fizys, nie noszę już twarzy, zdrapałem z siebe każdą. Ponadto uciska mnie w czole i doskwiera gwizd w uszach, jakby pociąg jechał albo TIR się zbliżał. Teraz pojawił się i ból za oczami.</p>\n<p>Nie mówię już, nie bełkoczę, za sprawą specyficznego paraliżu nie odnajduję woli wypowiadania słów. One stanowiłyby nadmiarowy ból. Pozostał widok własnej skóry, na niej rany, obok brud i obsypujące się strupy - niezliczone obtarcia i siniaki, niejako widok wypowiedzianej miłości; straszyły nas chmury burzowe, ciążyły upałem, lecz przewiane pozostawiły nas w beznadziei dalszego znoszenia nie zmytego gorąca - pogody bądź siebie.</p>\n<p><img src=\"/25/07/2020/Twarz/narkoman.jpg\" alt=\"Noc życia.\"></p>\n<h3 id=\"„Twarz-II”\"><a class=\"header-anchor\" href=\"#„Twarz-II”\">¶</a>„Twarz. II”.</h3>\n<p>To nie wisielcza pętla, ale staza. Podałbym sobie w żyłę na czole?! Nie wiem, ale zaciskam zębami, pompuję dłonią! Mnie to nie brzydzi; dziwne, że ona później krzyczy w kuchni - Pająk! Zabij! Zabij! - zabiłem. Jezu jak ja potrafiłem momentami śmierdzieć i płakać… Mimo wszystko człowiek wjebany w opiaty poci się i cuchnie, jakby mniej - dziewczyny mogą się nie myć tydzień. Co innego amfetamina… Samemu pozostaję pod wrażeniem tego, jak nawet przycięta przyroda potrafiła wybujać, rześkości powietrza o ósmej rano! Wreszcie wyszedłem! I wysępiłem od Króla Cygańskiego dwadzieścia złotych, wsiadłem w busa i pojechałem dokądkolwiek; jeśli nie wrócę jutro, doprowadzą mnie siłą; miałem dość spontanicznych utrat świadomości, błąkania się, spania cały dzień w tramwajach i jazdy nimi w kółko, tych mandatów, szczania w spodnie. Fluidy.</p>\n<p>Zwinąłem krajówę w rulon, a chciałbym tak swoje życie, te zaś spiąłem gumką, żeby podać młodej, aby zrobiła się z niej fajniejsza ździra, toteż jej oddech żgał mnie wskroś karku, nieomal Vendal na wejściu; zakochałem się w Warszawie, mimo że mój kooperant, ani razu nie opuścił apartamentu, wtedy nadeszła, by i moja pora na ruchanie, niemniej, nazajutrz, uratował mi życie. Rozpuszczoną piksę, czteromiligramowego Bunorfinu, wlał mi strzykawką do nosa, prócz tego zabawił się mną… Seria plaskaczy? Czemu nie!  Oblewał mnie też zimną wodą. W efekcie byłem zachrypnięty, miałem spuchniętą wargę i wieloobszarowo bolała mnie głowa. Ponadto prawa ręka wyglądała na przysposobioną do odjęcia… I chuj! Niemniej teraz się golę i obcinam u starego, jakże siwego i zmarszczonego, ale tutejszego, swojskiego fryzjera. Fascynuje mnie jego brzytwa! Nie idę do barbera, u takiego trzeba płacić w euro. Pozostało tylko czekać. Zawsze się czeka, czuwa, dogląda; nim przyjdzie ona, nim wejdzie, byleby szczypało w dupie. Tylko miłość podaje się dożylnie! Dlatego tak kocham morfinę. Maję.</p>\n<p>Odtąd droga jest jednokierunkowa, nie ma już odwrotu; doliczą zero lub upierdolą łeb, mnie albo ja komuś. Niemniej pragnę jej taką, jaka jest. Pokochałem i jest to lepsze, niż zakochanie. Nie jest to kaprys, ani chwilowa ułuda zaległego pożądania, skoro tyle czasu leżało się odłogiem i nigdy dotąd, właśnie że dlatego, nie dojrzało się rozbłysku gwiazdy. Spada Dedal. Kto mnie uczył tego jak się kocha? Miłość zajechano mi fartem; wciąż mi się śni niebieski kwiat.</p>\n<p>Mimo wszystko dojechałem. Plac przede mną był szarobrunatny, zwyczajnie brudny betonem czy gównem gołębi, ale nie Czerwony, choćby juchą dopiero co dorżniętego Kronsztadu albo zdradzonego Paryża, tym bardziej nie kraśniał pąsem dziewczęcia czy szminką jej matki. Niemniej pozostawał pusty, toteż i do mnie, jak i w tamtej piosence, podeszła moja Nathalie. Ja? Miałem pieniądze. Ona? Heroinę.</p>\n<p>Chciałem ją zobaczyć zanim umrze. Wspominałem nasze, sporadyczne, internetowe rozmowy nocami. Musiałem ją zobaczyć i fizycznie zdała się mocniejsza ulicą, niż delikatna intymnością tamtej chwili. Wszyscy mnie przed nią ostrzegali, że mnie wyjebie na hajsie - Warszawska cwaniara! Ja jej kompletnie ufałem. No i zajechałem pięć zero, skoro usłyszałem kolejne odmowy z telefonów jakie wykonywała.</p>\n<p>- Mam marskość wątroby. Cała gniję w środku - znała miasto.<br>\n- Jesteś piękna.</p>\n<p>To wszystko było wczoraj, minęło, więc straciło wartość, a na płacz jesteśmy odporni, każdy z nas płacze. Na słuchawkach leci „2 kilo”; znajdź mnie póki nie jestem na stryczku, w więzieniu. Wczorajsza faza, wczorajsza cipa, nie znaczą nic, gdy narasta głód; ściąłem włosy, a potem brodę, by nie poznał mnie nikt, skoro ważę już poniżej osiemdziesięciu kilogramów. Chodzi o policję i obsługę sklepów bowiem nie znam nikogo, gdzie walę na jumy… Ponoć mój syn płakał kiedy do niego zadzwoniłem, po dwóch miesiącach, ale nie pamiętam co mu powiedziałem.</p>\n<p><img src=\"/25/07/2020/Twarz/bez_brody.jpg\" alt=\"I jak?\"></p>\n",
            "tags": [
                "Eros",
                "Rilke",
                "Psychopharmakon"
            ]
        },
        {
            "id": "https://premislaus.github.io/25/07/2020/Rosalie/",
            "url": "https://premislaus.github.io/25/07/2020/Rosalie/",
            "title": "Rosalie",
            "date_published": "2020-07-25T08:34:29.000Z",
            "content_html": "<p>Kiedy byłem dzieckiem matka często opowiadała mi o życiu, jak się powinno traktować kobietę. Coś czego nie miała, a jest to mnie wrodzone. Całe życie to smutek, cierpienie, z rzadka przerywane okresami szczęścia.</p>\n<p>Siedzieliśmy z Różą kątem u znajomych, z cicha słuchając piosenek o miłości i rozstaniu, skoro ludzi najbardziej chwyta banał, rzeczy proste i oczywiste. Nie było innego ogrzewania, jak ciepło naszych ciał, a nie spaliśmy już drugą noc. Położyliśmy się obok siebie, na materacu przytarganym z ulicy. Nie miałem kobiety, żadnych wyobrażeń ciepła, ani wspomnień o jedwabiu skóry. Korzystałem z chwili – moment szeptanej bliskości. Objąłem, wsparłem głowę o przedramię i patrzyłem w oczy bowiem „należy siać ręką, a nie całym workiem”. Słuchałem.</p>\n<p>- Nie chcę spać i chcę spać.<br>\nMój oddech.<br>\n- Nie chcę do Krakowa i chcę do Krakowa.<br>\nPrzełknąłem ślinę.<br>\n- Chcę żyć i nie chcę żyć.<br>\nPocałowałem ją.</p>\n<p>I nie przestałem, i ponowiłem, wsunąłem rękę między nogi, gładząc uda. Spostrzegłem jak źrenice gwałtownie się rozszerzają, ujęła mnie mocno dłońmi. Broniła się, ale przygryzłem jej wargę, przestała protestować. Rozsunęła się kotara teatru.</p>\n<p><img src=\"/25/07/2020/Rosalie/DonChichote.jpg\" alt=\"Przed lokalem „Don Chichote, czyli Bohaterowie są zmęczeni”, Kraków.\"></p>\n",
            "tags": [
                "Eros"
            ]
        },
        {
            "id": "https://premislaus.github.io/24/07/2020/Drzewo/",
            "url": "https://premislaus.github.io/24/07/2020/Drzewo/",
            "title": "Drzewo",
            "date_published": "2020-07-24T09:24:47.000Z",
            "content_html": "<p><em>Napisane na początku stycznia 2020 roku, w czasie mojego pobytu w Szpitalu Klinicznym im .dr. Józefa Babińskiego w Krakowie.</em> Poemat prozą Rainera Rilkego, „Malte”, <a href=\"https://wolnelektury.pl/katalog/lektura/rilke-malte/\">pobrać można na Wolnych Lekturach</a>.</p>\n<p><img src=\"/24/07/2020/Drzewo/malte.jpg\" alt=\"Niniejsze koresponduje z początkiem „Malte” Rilkego. Szczególnie czwarty akapit - parafraza.\"></p>\n<h3 id=\"„Drzewo”\"><a class=\"header-anchor\" href=\"#„Drzewo”\">¶</a>„Drzewo”.</h3>\n<p>Moja dusza to ośnieżony dach z naprzeciwka, wśród niego nagi komin, z jakiego się nie dymi. Ale teraz? Stoję na szczycie drzewa świata, wszystko zdaje się błahe, moje życie też i dlatego skaczę, aby nadać mu nowy sens.</p>\n<p>Spadam! Serce bije mi jak bęben. Wzlatam! Jest to czas mityczny, niemniej fauna pozostaje niema na wołanie, ów zew. Teraźniejsza para bóstw to człowiek i jego maszyna; oś świata bezlistnieje, tylko dokądś duje, próbuję krzyczeć, ale na twarzy niemo zastyga erupcja, gestem okrzyku. Zabrakło tlenu.</p>\n<p>Wieko trumny wyścielono czerwienią ust ździry; pożegnanie godne kochanków, których wzrok puścieje, odkąd kamienieją o grań płaskowyżu żyletek i przeglądają się w krysztale, nim go zetrą na proch. Ich perfuma.</p>\n<p>Tak, a więc tutaj przychodzimy ze świata, do szpitala dla nerwowo chorych. Nocą poprzedzającą przyjście, zgasła we mnie trędowata dusza. Na szczęście, skoro ropiała pomyślnością potencjalnego jutra, jego ułudą. Dziś już inna gwiazda nuża się w błękicie mojego wzroku. Delikatne pulsacje śmierci, a nie dreszcz, jakby tętent kopyt bijących o suchą ziemię, gdzieś na stepie; moje myśli już nie pędzą huńskim zagonem, nie przeszywają strzałą Awarów.</p>\n<p>Pamiętam tamte dni, jakby zdjęte z witraży, gdy malują je pogodne promienie młodzieńczej werwy. Byłem jej pełen, niemniej wolałem trwonić owe chwile kontemplując umajone koktajlem sukni sady, niż wyjść do ludzi z mieczem swojego serca. A dziś? Pióro zakrzepło, nie wiadomo już jak zawinioną raną, wszelako jestem zestarzały. Wypominają mi Ogrójec. On zginął bowiem tego pragnęliśmy, jego poświęcenia, widowiska i banialuk pokrzepiających niewolnicze serca.</p>\n<p><img src=\"/24/07/2020/Drzewo/melancholia.jpg\" alt=\"Melancholia.\"></p>\n",
            "tags": [
                "Metafizyka",
                "Rilke",
                "Psychopharmakon",
                "Psychiatryk"
            ]
        }
    ]
}