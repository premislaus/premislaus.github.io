{
    "version": "https://jsonfeed.org/version/1",
    "title": "τέχνη • All posts by \"metafizyka\" tag",
    "description": "",
    "home_page_url": "https://premislaus.github.io",
    "items": [
        {
            "id": "https://premislaus.github.io/25/02/2021/Ernstfall/",
            "url": "https://premislaus.github.io/25/02/2021/Ernstfall/",
            "title": "Ernstfall. Samobójstwo Alaina Renoy.",
            "date_published": "2021-02-25T18:50:09.000Z",
            "content_html": "<h3 id=\"Le-Feu-follet\"><a class=\"header-anchor\" href=\"#Le-Feu-follet\">¶</a><em>Le Feu follet</em></h3>\n<p>Co gryzło Alaina Renoy, że się zabił<sup class=\"footnote-ref\"><a href=\"#fn1\" id=\"fnref1\">[1]</a></sup>? Nie chodzi o to, kolokwialnie, że nie dostawał nudesów – kochały go kobiety, ale nie ta jedyna; samemu otrzymałem wczoraj, jednakże odmówiłem spoglądania (żadna świętoszkowatość), za to wysępiłem zdjęcie rentgenowskie na jakim widać, iż z sutków wystają kolczyki, wobec tego życie mnie pozytywnie zaskoczyło! Odnośnie zblazowania, nie ono jest winne, zwykle pozostaje symptomem szeregu spiętrzonych, biegiem historii, zdarzeń, a raczej nie-zdarzeń – ich braku, toteż wypowiedziane poniewczasie – Ja bym nie wypuściła! – smakuje już jak zwietrzałe wino.</p>\n<p><img src=\"/25/02/2021/Ernstfall/IMG_20190511_174319045_v4.jpg\" alt=\"„Jakim by człowiek nie hołdował wartościom, jedynie powierzchowność mogła zakotwiczyć je w świadomości ludzi”, Ernst Jünger.\"></p>\n<a id=\"more\"></a>\n<p>Zatem te dni są dziełem przypadku i zadawnionej, kobiecej, nieśmiałości, mimo że ta jest ruchana, naćpana i podduszana, nadto uzbrojona w lewicową frazeologię – przypadkowe oczytanie; moja <a href=\"https://pl.wikipedia.org/wiki/Anima_i_animus\">anima</a>, ona chce płakać złotem makijażu, co okala kość słoniową cery, taka TheCure-przypałowa (<a href=\"https://pl.wikipedia.org/wiki/Chryzelefantyna\">chryzelefantyna</a>, na podkładzie nieszczęśliwej młodości; rzeźbę twarzy r o b i opięta morfiną skóra na podbródku, naturalny cień pod oczami, jego plamy). Jestem ja i mój umysł. Ale gdzie są inni ludzie?! Nie ma ich. Dlatego w pojedynkę zajmuję się <a href=\"https://www.cda.pl/video/4073695dc/vfilm?wersja=720p\">filmem z 1963 r. Błędny ognik (fr. Le Feu follet)</a>, o tyle wartościowym estetycznie, że zaopatrzonym w <a href=\"https://www.youtube.com/watch?v=y7kvGqiJC4g\">muzykę Erika Satie</a>.</p>\n<h3 id=\"Syzyf\"><a class=\"header-anchor\" href=\"#Syzyf\">¶</a>Syzyf</h3>\n<blockquote><p>Nie widziałem nigdy nikogo, kto umierałby dla argumentu ontologicznego. Galileusz, który był w posiadaniu ważnej prawdy naukowej, zaparł się jej najłatwiej w świecie, ledwie zagroziła jego życiu. W pewnym sensie zrobił dobrze. Ta prawda nie była warta stosu. Jest rzeczą głęboko obojętną, czy ziemia kręci się wokół słońca, czy na odwrót. W gruncie rzeczy to kwestia błaha. Widzę natomiast, że wielu ludzi umiera, ponieważ ich zdaniem życie nie warte jest trudu, by je przeżyć.</p>\n<footer><strong>Albert Camus</strong><cite>esej Absurd i samobójstwo.</cite></footer></blockquote>\n<p>Alain nawiedza, w jednej ze scen, swoją znajomą w galerii obrazów, a dalej towarzyszy jej w zakupach  (podnosi nawet homara na targu – potrawa ta symbolizuje witalizm; afrodyzjak – obok niego kobieta) i odprowadza do domu, gdzie zebrała się bohema. Przywodzi mi to na myśl nasze dawne noce na Stradomiu, wspólnie pisaliśmy; „(…) W określeniu nie ma przesady. Wyobrażam sobie także Syzyfa powracającego do kamienia w dniach pierwszej udręki. Kiedy obrazy ziemi zbyt mocno trzymają się pamięci, a głos przyzywający szczęście nazbyt nagli, smutek wzbiera w sercu człowieka: to zwycięstwo kamienia, to sam kamień. Bezgraniczną rozpacz trudno udźwignąć; przychodzą nasze noce w Getsemani (…)” – Albert Camus, <em>Mit Syzyfa</em>.</p>\n<p>Na podwórzu pada pytanie o Carlę i dowiaduje się, że zginęła w wypadku samochodowym, „z jakimś kretynem”, na co Alain odpowiada, że jest to absurdalne – ewidentne nawiązanie do Alberta Camus, któremu przypisuje się powiedzenie, że śmierć w wypadku samochodowym jest absurdalnym sposobem na to, aby umrzeć (co samo w sobie miałoby być absurdalne, mimo wszystko śmierć jak każda inna). Camus samemu zginął, na miejscu, w kraksie, gdy jechał fartem, jako pasażer, ze swoim wydawcą Michelem Gallimardem (zmarł w wyniku obrażeń parę dni później). W kieszeni miał bilet kolejowy.</p>\n<p>Wewnątrz dyskutują na temat śmierci, pragnienia niebezpieczeństwa i farmakologizacji egzystencji. Alain kwituje poetę, że jego <strong>chęć dokończenia dzieła jest tylko kolejnym alibi, aby móc wciąż żyć</strong>. Wychodzi i szuka braci Minville, znajduje ich w kawiarni, niedawno wyszli z więzienia. Jeden z braci, w porównaniu do reszty statystów w filmie, nosi się po robotniczemu. Z kontekstu filmu, nadmieniana bywa Algieria, wywnioskowałem, że <a href=\"https://pl.wikipedia.org/wiki/Organizacja_Tajnej_Armii\">należeli oni do OAS</a> i chcą walczyć dalej. Alain był oficerem w wojsku i odniosłem wrażenie, że to ich darzył największą serdecznością spośród dawnych znajomych. Energicznie przekomarza się z nimi, jako że ich walka nie ma sensu, kwitują machnięciem ręki, że wiedzą, iż „zgniecie ich historia”<sup class=\"footnote-ref\"><a href=\"#fn2\" id=\"fnref2\">[2]</a></sup>.</p>\n<p>Alain kolejno odrzuca: kochankę (jest zamożną kobietą interesu, pragnie by wziął z nią ślub) i żonę, z którą się rozwodzi (stabilność w życiu), Nowy Jork i marzenie o sklepie z awangardową sztuką (nową perspektywę), lekarza jaki uświadamia go, że już nie jest uzależniony od alkoholu (w powieści, film to adaptacja, jest mowa o narkotykach, heroinie), przyjaciela egiptologa (mistycyzm), bohemę (a więc sztukę), towarzyszy (radykalizm polityczny), wreszcie wypija kieliszek alkoholu który go łamie (przekreśla miniony wysiłek) i idzie na kolację do znajomych „co zarabiają miliony” (<a href=\"https://www.youtube.com/watch?v=sQcwiiIuOas\">po co miałbym zarabiać pieniądze</a><sup class=\"footnote-ref\"><a href=\"#fn3\" id=\"fnref3\">[3]</a></sup>), gdzie spotyka dawną sympatię – Solange (resentyment). Wraca na kwaterę, skąd gwałtownie telefonuje do Solange, po czym strzela sobie w serce; zagrał blues, flażolet jęków.</p>\n<p>Przebyłem podobną drogę, stąd sceny wywoływały we mnie asocjacje; stawiam swojej biografii zarzut, iż nie byłem w wojsku, ani na wojnie (miałbym w sobie coś z konserwatywnej rewolucji). Samemu myślałem o wydawnictwie (we własnym pisaniu nie widzę wartości artystycznej), „jak się odkuję”, a pierwszą pozycją tłumaczenie, niewydanej dotąd w Polsce, <a href=\"https://en.wikipedia.org/wiki/Revolt_Against_the_Modern_World\"><em>Rewolty przeciw nowoczesnemu światu</em></a> Juliusa Evoli, jak i dwujęzyczny kwartalnik <em>Nowy formalizm</em>. I cóż z tych marzeń? Alain przygląda się wszystkim i widzi to co Tomasz Gabiś określił za Ernstem Jüngerem jako: <a href=\"http://www.tomaszgabis.pl/2009/10/20/biedny-konserwatysta-placze-czytajac-%E2%80%9Erobotnika%E2%80%9D/\">„Istnieją więzi tak delikatne, że raz rozerwane, nie mogą zostać odbudowane”</a>; przygląda się ludziom, ich egzystencji, jakby przebierał szmaty w sklepie z odzieżą, odrzucając niepasujące tkaniny. Istotne jest to, że fabuła dzieje się pośród klasy średniej, a nawet wyższej, dlatego że unikamy tutaj zwyczajowego frazesu, wymierzonego w lumpenproletariat, „że niby sami tego chcieli” (uzależnienia).</p>\n<h3 id=\"Ernstfall\"><a class=\"header-anchor\" href=\"#Ernstfall\">¶</a>Ernstfall</h3>\n<blockquote><p>Jest tylko jeden problem filozoficzny prawdziwie poważny: samobójstwo. Orzec, czy życie jest, czy nie jest warte trudu, by je przeżyć, to odpowiedzieć na fundamentalne pytanie filozofii. Reszta – czy świat ma trzy wymiary, czy umysł ma dziewięć, czy dwanaście kategorii – przychodzi później. To są gry; wpierw trzeba odpowiedzieć. I jeśli jest prawdą, jak utrzymuje Nietzsche, że filozof musi świecić przykładem, aby być godnym szacunku, zrozumiała staje się ważność tej odpowiedzi, która poprzedza gest definitywny. Są to oczywistości, które czuje serce, ale które trzeba pogłębić, aby uczynić je jasnymi dla umysłu.</p>\n<footer><strong>Albert Camus</strong><cite>esej Absurd i samobójstwo.</cite></footer></blockquote>\n<p>Mam tendencje do <a href=\"/19/02/2021/Chluszcze-i-chloszcze/#Niebezpieczenstwo-kwerendy\">holistycznego monumentalizmu</a> (jednakże wziąłem sobie do serca słowa o „alibi” i urywam się w hemistych), szczególnie, że zapragnąłem pisać to w stylu własnego <a href=\"https://www.youtube.com/watch?v=SlOhEEXWR4g\"><em>Listu do pozostałych</em></a> Edwarda Stachury (stara sztuczka, aby pisać o czymś znanym, ale mówić o sobie), jedno i drugie samobójstwo jest samobójstwem towarzyskim, a nie wyalienowanym; <a href=\"https://www.youtube.com/watch?v=3_T912nJ4Lc\">wiersz ostatni</a> (tu i tam sformułowane zostaje oskarżenie wobec siebie i otoczenia; napisy końcowe), oznajmia nie tyle wytłumaczenie siebie w oczach ludzi, lecz stanowi komentarz, być może nawet polityczny (wyjście na agorę jak u Hanny Arendt), jako że to „suweren” decyduje o „stanie wyjątkowym”, a w zatomizowanym społeczeństwie <a href=\"http://www.anthropos.us.edu.pl/anthropos6/texty/kozminski.htm\"><strong>schmitiańskie Ernstfall</strong></a> (k r y z y s) zachodzi na poziomie osamotnionej jednostki, to tendencje samobójcze są owym stanem wyjątkowym, które mają odpowiedzieć na własny kryzys wiary w życie. Szczególnie, że ofiara z człowieka, z samego siebie, jest najwyższym dowodem „szczerości prawdy” (dziś to już nie jest pleonazm), skoro nic więcej nie jest możliwe poświęcić, tyle że słysząc, iż ktoś się zabił, nie czujemy trwogi dawnych wieków, wszelako dopuszczono się świętokradztwa, tylko wzruszamy ramionami; Słońce wschodzi u Azeteków. <strong>Samobójstwo okazuje się jedną z prawd</strong>, tym samym staje się samobójstwem osamotnionym.</p>\n<p>Samobójstwo nie jest, niestety, impulsywnym rauszem niezrozumiałego szaleństwa, chorobą, lecz czymś co zostało przepracowane intelektualnie i przedsięwzięte, niby zamach stanu (w imię racji), tyle że na siebie (społeczeństwo już nie ma sensu), albowiem:</p>\n<blockquote><p>Ten, kto decyduje o stanie wyjątkowym, jest suwerenny.</p>\n<footer><strong>Albert Camus</strong><cite>Carl Schmitt</cite></footer></blockquote>\n<p>A jak wiemy ze <em>Człowieka zbuntowanego</em> Alberta Camus, bunt jest cechą ściśle zachodnią, zamanifestowaniem zyskania suwerenności.</p>\n<hr class=\"footnotes-sep\">\n<section class=\"footnotes\">\n<ol class=\"footnotes-list\">\n<li id=\"fn1\" class=\"footnote-item\"><p><a href=\"https://pl.wikipedia.org/wiki/B%C5%82%C4%99dny_ognik_(film_1963)\">Film <em>Błędny ognik</em></a> jest adaptacją powieści <a href=\"https://pl.wikipedia.org/wiki/Pierre_Drieu_la_Rochelle\">Pierre’a Drieu la Rochelle</a> o tym samym tytule, <a href=\"https://en.wikipedia.org/wiki/Will_O%27_the_Wisp_(novel)\"><em>Le feu follet</em></a>. Niestety książka nie została wydana w Polsce, ale znalazłem ją po angielsku i wciąż ją czytam. Niemniej czyta mi się ją „drewnianie” bowiem proza po angielsku brzmi zwykle tak samo, jak instrukcja do obsługi frytkownicy. Toteż nie odwoływałem się, skoro kinematografia jest i tak niezależnym medium. Samemu oglądam niewiele filmów, kilka rocznie. W każdym razie Alain Renoy wzorowany jest na rzeczywistej osobie <a href=\"https://en.wikipedia.org/wiki/Jacques_Rigaut\">Jacquesa Rigaut</a>. Był on poetą który odebrał sobie życie w wieku 30 lat. <a href=\"#fnref1\" class=\"footnote-backref\">↩︎</a></p>\n</li>\n<li id=\"fn2\" class=\"footnote-item\"><p>Podoba mi się, jak przedstawia Alaina swojemu towarzyszowi i obok „pijaczyna” wymawia <em>„apolityczny”</em> Samemu nie mam już poglądów politycznych, ale mam <a href=\"https://sjp.pwn.pl/sjp/imponderabilia;2561329.html\">imponderabilia</a>. <a href=\"#fnref2\" class=\"footnote-backref\">↩︎</a></p>\n</li>\n<li id=\"fn3\" class=\"footnote-item\"><p>Jak ten tekst z piosenki Lecha Janerki, <em>Jest jak w niebie</em>: „Jest jak w niebie, pieniądze tracą sens (…)”. Mamy w kraju światowej klasy egzystencjalistów, tym lepszych, że doświadczonych totalitaryzmem. <a href=\"#fnref3\" class=\"footnote-backref\">↩︎</a></p>\n</li>\n</ol>\n</section>\n",
            "tags": [
                "Filozofia",
                "Eros",
                "Metafizyka",
                "Ernst Jünger",
                "Dasein",
                "Psychopharmakon",
                "Albert Camus",
                "Carl Schmitt",
                "Pierre Drieu la Rochelle",
                "Resentyment"
            ]
        },
        {
            "id": "https://premislaus.github.io/19/02/2021/Georg-Trakl-Verfall/",
            "url": "https://premislaus.github.io/19/02/2021/Georg-Trakl-Verfall/",
            "title": "Georg Trakl, Verfall.",
            "date_published": "2021-02-19T17:38:04.000Z",
            "content_html": "<p><img src=\"/19/02/2021/Georg-Trakl-Verfall/georgtrakl.jpg\" alt=\"\"></p>\n<p>Gdyby ktoś potrzebował skopiować, to nie musi przepisywać z obrazka:</p>\n<p>Wieczorem, gdy ciszę drżą w tle dzwony,<br>\npatrzę piękno ptaków sunących niebem,<br>\nkolumnadą wiernych przede zbawieniem,<br>\nco uchodzą w bezmiar jesiennej toni.</p>\n<p>Zaś włócząc się, o zmierzchu, po ogrodzie,<br>\nmarzę ich szczęście przeznaczone dalą,<br>\nstąd rak czasu nie żywi mnie swym żalom,<br>\nwiejąc chmury w żałobnym pochodzie.</p>\n<p>Lecz oddech rozkładu wprawia w drżenie,<br>\nnagich niw lament kosa obłąkańczy;<br>\nwinobluszcz przeżera płot swoim cieniem.</p>\n<p>Teraz, jak dziecko w febrze, śmierć tańczy,<br>\nćmą, wkoło studni zmurszałej kamieniem,<br>\nbłękitne astry tak na wietrze niańczy.</p>\n<p><strong>Georg Trakl, <em>Verfall</em>, tłum. Przemysław Pintal.</strong></p>\n<a id=\"more\"></a>\n<p>Przynajmniej tyle zrobiłem dla polskiej literatury; <a href=\"http://www.austriart.pl/2017/03/rozbite-czolo-nocy-georg-trakl/\">skarżą się, że Trakl był rzadko tłumaczony na polski</a>.</p>\n<p>Znany jest mi wykład Heideggera o Hölderlinie: „Dlaczego w celu ukazania istoty poezji wybrane zostało właśnie dzieło Hölderlina? (…) A przecież chodzi nam właśnie o to, co istotne w istocie, o to, co zmusza nas do decydowania, czy w przyszłości będziemy brali poezję poważnie – i w jaki sposób, czy i jak gotowi jesteśmy na przebywanie w jej domenie”. Ale co było dla mnie istotne, w  wierszu Trakla, że poświęciłem mu miniony miesiąc? Oprócz głosu czytającej go dziewczyny:</p>\n<div class=\"video-container\"><iframe src=\"https://www.youtube.com/embed/M0SUB_4lWZc\" frameborder=\"0\" loading=\"lazy\" allowfullscreen></iframe></div>\n<p>Trzymało mnie to przy życiu, jeden wers co ileś dni, a dziś sześć stychów w godzinę… Wspominałem: samemu tak siedziałem, myślałem, spoglądałem, odczuwałem, ćpałem; wrócić nawalonym i złapać się gruszy, aby się nie wywalić, a przy runięciu odrzucić głowę i spojrzeć gwiazdy, to też mi się przydarzyło. Nieraz. O samym wierszu można powiedzieć sporo – rzuca mi się w oczy, że jest to jedenastozgłoskowiec, co dużo mówi o jego smaku estetycznym (jest to arbitralne) i jest to słuszny wybór. „Błękitne astry” to <a href=\"https://en.wikipedia.org/wiki/Blue_flower\"><em>Blaue Blume</em></a> Novalisa. Nie tylko nostalgia – przemijanie, ale też zapowiedź późniejszego samobójstwa w Krakowie i jego noddy po morfinie, zwiechy na kokainie. Należy robić to o czym się c z y t a. Ptaki w pierwszej strofie to <a href=\"https://pl.wikipedia.org/wiki/Psychopomp\">psychopompy</a>.</p>\n<p>Pięknie użyty symbol niebieskiego kwiatu, można obejrzeć na klipie King Dude’a, <em>My beloved ghost</em>.</p>\n<div class=\"video-container\"><iframe src=\"https://www.youtube.com/embed/1mIOhVBgVgA\" frameborder=\"0\" loading=\"lazy\" allowfullscreen></iframe></div>\n",
            "tags": [
                "Metafizyka",
                "Trakl",
                "King Dude"
            ]
        },
        {
            "id": "https://premislaus.github.io/19/02/2021/Chluszcze-i-chloszcze/",
            "url": "https://premislaus.github.io/19/02/2021/Chluszcze-i-chloszcze/",
            "title": "Chluszcze i chłoszcze w czasie lektury „Szklanych pszczół” Ernsta Jüngera",
            "date_published": "2021-02-19T02:34:58.000Z",
            "content_html": "<h3 id=\"Post-sartre’owski-czlowiek-pascalowski\"><a class=\"header-anchor\" href=\"#Post-sartre’owski-czlowiek-pascalowski\">¶</a>Post-sartre’owski człowiek pascalowski<sup class=\"footnote-ref\"><a href=\"#fn1\" id=\"fnref1\">[1]</a></sup></h3>\n<blockquote><p>O tej godzinie ogłupiasz się lekturami czytanymi setki razy i setki razy przewracasz się z boku na bok, nie mogąc zapaść w sen. O tej godzinie, z oczami szeroko otwartymi w mroku, po omacku szukasz pod wąską ławką popielniczki, zapałek, ostatniego papierosa i spokojnie badasz rozmiary swojego nieszczęścia.</p>\n<footer><strong>Georges Perec</strong><cite>Człowiek który śpi</cite></footer></blockquote>\n<p>Kupiłem <a href=\"http://archiwum.ha.art.pl/wydawnictwo/nowe-ksiazki/5192-szklane-pszczoly.html\"><em>Szklane Pszczoły</em></a> w <em>Bunkrze sztuki</em> kiedy mieszkałem w Krakowie i sprzedałem je Markowi z antykwariatu na Paulińskiej, gdy się wyprowadzałem. Miało to swoje dowiązanie metafizyczne, skoro upłynniłem „lary i penaty”<sup class=\"footnote-ref\"><a href=\"#fn2\" id=\"fnref2\">[2]</a></sup>, dlatego że owe m i e s z k a ć było gwałtem zadanym semiotyce; niekiedy krzyżowałem dłonie na piersi, aż palce dotykały ramion, jako ersatz, gdy się kładłem, dociskając ciało, aby poczuć ucisk, jak na jednym z obrazów <a href=\"https://www.instagram.com/p/B7bbAOYpdh5/\">Edyty Prawdzińskiej</a>. Moja „psia gwiazda” mieni się dalej. Toteż zwróciłem uwagę na postać Teresy, żony bohatera lirycznego (rotmistrz Richard – krzyczane na modłę <a href=\"https://www.youtube.com/watch?v=2atlqHqxuJo\"><em>Captain Scarlet</em></a>, przez Siouxsie and the Banshees; bohater a nie podmiot, epilog wyjaśnia), a wiadomo z pozostałych lektur autorstwa Ernsta Jüngera, że jeśli pojawia się u niego kobieta, to na ogół jest jednozdaniowa i wypełnia jakiś archetyp; nie ma miejsca na kobietę w <a href=\"https://www.biografie-niemieckie.pl/blueher-hans\">Männerbund</a>, jako że pojawienie się kobiety, w percepcji mężczyzny, transfiguruje wyżej od dotychczasowej woli. Szczególnie, że nakreśliłem <a href=\"/26/08/2020/Therese/\"><em>Thérèse</em></a>, zanim przeczytałem <em>Szklane pszczoły</em>, wszelako nie zdziwiło mnie podobieństwo z psychologią jüngerowej Teresy (obie czekają), <strong>ale dobór tego samego imienia już tak</strong>. Jedna i druga wzięte, niejako, <a href=\"https://www.wikiart.org/en/balthus/th%C3%A9r%C3%A8se-1938\">z obrazów Balthusa</a>.</p>\n<p><img src=\"/19/02/2021/Chluszcze-i-chloszcze/junger_meander.jpg\" alt=\"Labyrinthos.\"></p>\n<a id=\"more\"></a>\n<blockquote><p>Mieszkanie Wittrewego wyglądało niemal jeszcze smutniej. Znajdowało się w dzielnicy Stralau – w Berlinie, „co to śmieje się i płacze”. Zaprowadził mnie do pokoju, w którym stał kredens z kaukaskiego drzewa orzechowego, zwieńczony kryształową misą. Ożenił się. Przekonałem się wówczas po raz pierwszy, że mężczyźni, którzy przez lata byli ulubieńcami kobiet, mają najmniej powabne żony.</p>\n<footer><strong>Ernst Jünger</strong><cite>Szklane Pszczoły</cite></footer></blockquote>\n<p>Bywało się i na takich mieszkaniach, meblościanka z lat 70 i obszyta koronką serwetka na telewizorze; modernistyczna przestrzeń z sofą i materacem na antresoli. Wnętrze wzbogacone brakiem pretensji innej jak z czasopisma o architekturze pomieszczeń, ale łatwo wydać się w nich kimś intelektualnym, wystarczy powtarzać mniemania epoki, tej i minionych, jak i zaprzeczyć obiegowej moralności. Wyrywało się w ten sposób dziewczyny i zyskiwało popularność. Niemniej sens całej sceny jest inny – umierać wraz z tym w co się wierzyło, podobne jest kaźni opisanej przez Foucaulta w <em>Nadzorować i karać</em>, kiedy patroszonemu okazują jego własne wnętrzności, aby mógł zobaczyć je ciskane w ogień, zanim skona.</p>\n<blockquote><p>Teresa uważała, że jest dla mnie ciężarem; była to jej obsesja. W istocie to ja już dawno powinienem był wziąć się do roboty – cała ta bieda brała się z mojego wygodnictwa. Brała się stąd, że miałem wstręt do interesów.<br>\n(…)<br>\nKiedy źle nam się wiodło, co w ostatnich czasach było regułą, często wyczuwałem w nocy obok mnie to lekkie drżenie, jakie wstrząsa kobietą, która chce ukryć płacz. Dopytywałem ją wtedy o powód i słyszałem starą śpiewkę – że byłoby o wiele lepiej, gdyby się w ogóle nie urodziła, gdybym jej nigdy nie spotkał.</p>\n<footer><strong>Ernst Jünger</strong><cite>Szklane Pszczoły</cite></footer></blockquote>\n<p>Ów powab zasadza się na obecności, odnajdujemy dowód na początku książki. Rzuca się w oko brak opisu wyglądu kobiet (pomijając uśmiech i kupno sukienki na końcu), pozostawiając go w gestii wyobraźni, wobec czego ta staje się plastyczna: wspominam ją jako blondynkę z włosami do ramion, ok. metr siedemdziesiąt wzrostu, usta wymalowane sangwiną, jakby gładziła ochrą zmarłego kromaniończyka i każda kobieta posiada swój gest, dla którego chce się do niej powracać, a w jej przypadku byłby to grymas, z jednoczesnym przymykaniem oka i odsłanianiem zębów z boku twarzy, kiedy wargi zostają ściągnięte, słychać – Cyk – jak u pirata z kreskówki, co ma symbolizować, „że będzie dobrze”. Rysuje, palcem w mojej brodzie, meander, niby lufa karabinu co wystaje spośród makii, skrytego wśród niej bryganta. W tym momencie, za sprawą kobiety, osiągamy sworzeń powieści, w postaci obciętych uszu pływających w stawie (które obserwuje w czasie rozmowy o prace, w posiadłości kapitana przemysłu Zapparoniego), jakie wywołują psychosomatyczne obrzydzenie i rozważania moralne u Richarda. <strong>Małżowina uszna wije się w minojski <em>labyrinthos</em></strong>, a tym labiryntem jest sytuacja – <em>Węzeł gordyjski</em> (zbiór esejów Jüngera) do przecięcia; Richard zastanawia się jak wyjść, nie tylko z twarzą, ale i bezpiecznie!</p>\n<h3 id=\"Ucho-Ariadny\"><a class=\"header-anchor\" href=\"#Ucho-Ariadny\">¶</a>Ucho Ariadny</h3>\n<p>Skąd pomysł na obcięte uszy?! Kiedy kończyłem książkę skojarzyło mi się to z listami Nietzschego (w pismach Jüngera występuje on niekiedy pod eufemizmem „stary kanonier” bowiem Nietzsche pisał o sobie, że będzie dynamitem XX-wieku), jakie słał między innymi do Cosimy Wagner (kochał ją, znane są nam kobiety które darzył sympatią, miał przyjaciółki, ale nie jest znana kobieta która kochałaby Nietzschego, pomijając matkę i siostrę – odsyłam do jego biografii autorstwa Hollingdale’a), gdy Apollo raził go już obłędem, za te hybris jakie okazał pisząc o nadczłowieku i śmierci Boga (powtórne wykradzenie ognia).</p>\n<p>Nietzsche nazywał Cosimę Ariadną (z mitu o Tezeuszu i Minotaurze). Nadto z jego <em>Dytyrambów dionizyjskich</em>, <a href=\"http://nietzsche.ph-f.org/dziela/fn_dd.pdf\"><em>Żale Aryadny</em></a>:</p>\n<blockquote><p>(…)<br>\nMiej    rozum,      Aryadno!..<br>\nMasz    drobne    uszka,     masz    moje    uszka:<br>\nusłysz-że    mądre   słowo!    —<br>\nCzyż,  by  się  kochać,   nie  trzeba   wprzód  się  wzajem  nienawidzieć?..<br>\nJam  twoim  labiryntem…</p>\n</blockquote>\n<p>Objaśnienia uszu znajdziemy u Giorgio Colliego, w <em>Narodzinach filozofii</em>, kiedy wyjaśnia, wbrew Nietzschemu, że Apollo także kara (dychotomia nie zachodzi między Apollinem a Dionizosem, ale znajduje się w nim samym) – i postawmy kropkę nad i, poeta nie tworzy sztuki (techne), ale przekazuje wolę Apolla, gdy wchodzi w manię (wywołuje się ją także środkami psychoaktywnymi). Może się to wydać niejasne, ale wiedza miewa charakter erotyczny, jak i wiąże się z szaleństwem. Uszami się słucha, musimy sobie przypomnieć namiętny oddech, kiedy nie łaskocze, ale wzdraga – ugryzienie w opuszek – wtedy Apollo przeszywa nas swoją strzałą. Poza tym, w powieści, autorem uszu jest neapolitańczyk signor Damico, a Neapol został założony jako grecka kolonia. Znany jest także frazes – dionizyjskie uszy, jakimi się strzyże w podnieceniu; wchodząc w przestrzeń zabaw językowych Jüngera, jego zamiłowania do przysłów i „mądrości ojców”, napomnę, iż mawia się o kimś, że ktoś je coś tak łapczywie, że aż mu się „uszy trzęsą” (konsumowanie sztuki). Mimo to nie wpadłbym na to, gdybym nie przeczytał dawniej <em>Nietzsche i filozofii</em> Deleuzego, który to zwraca uwagę na uszy Ariadny.</p>\n<h3 id=\"Paralele\"><a class=\"header-anchor\" href=\"#Paralele\">¶</a>Paralele</h3>\n<p>Wzdłuż lektury padają paralele (<a href=\"https://www.youtube.com/watch?v=9ddiBCjG6uI\">jak młodzi ludzie i wyniki na meczu</a>), uczymy się je samemu konstruować: Zadziwiająca jest świadomość, że według mitografów człowiek zawsze przegrywa walkę z bogami, lecz jest im w stanie zadać cios, po którym śmiertelnicy skracają dystans (technika, według Jüngera z każdym przełomowym wynalazkiem tytani wyrywają się z Tartaru i Ziemia, jak wąż, zmienia swoją skórę – mahajuga) i być może tutaj tkwią źródła chrześcijańskiej gnozy, tyle że to człowiek jest demiurgiem i, raczej, to katolicy mają rację, że ideałem jest zespolenie cząstki boskiej i śmiertelnej w jednym ciele, iż nie zachodzi brukanie materią. Byłoby to w prostej linii przedłużenie pogańskiego towarzyszenia młodego boga Wielkiej Matce (anima i animus), w takim razie ideał stanowi hermafrodyta (zespalamy się w ono w czasie aktu seksualnego); łatwo tu o konstatację, że działalność ruchów LGBT w ostatnich latach, jest próbą przywrócenia równowagi w kosmicznym porządku. Kto wie? Wieszczki, dla własnego bezpieczeństwa ekonomicznego, wypowiadają się zawsze niejasno, aby można było dopasować „horoskop”, po fakcie. Nadto chęć sformalizowania relacji erotycznej byłaby konserwatywną chęcią odżegnania się od promiskuityzmu. Warto nadmienić, skoro już mowa o religii (profesor Wojciech Kunicki w posłowiu wspomina, iż Jünger w czasie pisania <em>Szklanych pszczół</em> oddawał się lekturze Biblii), że aktualnie trwa duchowy zamęt, dryf metafizyczny, analogiczny temu z pierwszego wieku naszej ery i wiele słów wylano, prawiąc o tym czy chrześcijaństwo dobiło Imperium Rzymskie (res nova), czy było próbą jego ratowania (jako uniwersalna ideologia). Skądinąd i tutaj należy udzielić janusowej odpowiedzi – było to ambiwalentne; <em>Ewangelia według świętego Jana</em> zaczyna się od informacji, że na początku było słowo, czyli jest to tekst kierowany do Greków, dla których naturalnym było pojęcie logosu, a że lud święcił się po dawnemu – to i dziś chłopi obchodzą orne pole z obrazem Matki Boskiej. Toteż było to organiczne przejście, co za różnica czy to bezosobowy Bóg bądź Słońce, obdzielają jednako swoim ciepłem, łaską, bez różnicy – biednego i bogatego. Nie mają racji ci spośród białej supremacji co prawią, że ostatnią prawdziwą religią Indoeuropejczyków jest hinduizm (kasty,  cnoty, sanskryt), skoro mamy grecki przykład i przeciwstawiają to religiom abrahamowym. Metafizykę odnajdziemy także w twierdzeniu fizyków, że życie zawdzięczamy gwałtownemu końcu niezliczonych gwiazd, co też wzbogaciło Wszechświat o ciężkie pierwiastki, niezbędny budulec, jakbyśmy się z nich narodzili, tyle że dziś już się nie modlimy, ale suplementujemy o niezbędne minerały, niemniej wciąż patrzymy w Niebo, z tą samą fascynacją co starożytni. Tymczasem problem z chrześcijaństwem leży gdzie indziej, jest nim wprowadzenie linearnego rozumienia czasu (początek i koniec), zamiast postaci koła (wieczny powrót), co ma znaczenie psychologiczne, jak i ułuda wolnej woli – wydarzyło się, dlatego że się wydarzyło i nie mogło inaczej (wypadkowa między innymi działań innych ludzi na które nie mamy wpływu), a że mamy wyobraźnie to się zadręczamy, jakby los miał być plasteliną. Na tym polega grecka tragedia naszego życia, że próbujemy nietzscheańskim młotem rozbić fatum, a on odbija od podłoża. Że piszę w obłędzie? Nietzsche rażony obłędem pisał w liście Overbeckowi, że kazał wystrzelać wszystkich antysemitów, gdyby go posłuchano to uniknęlibyśmy holocaustu, jednakże zamknięto go w złotej klatce i patrzono, jak siedzi, niby bodhisattwa. Tym samym odnajdujemy tutaj prawdziwość jego słów, że był tylko jeden chrześcijanin i umarł on na krzyżu, a reszta to robota św. Pawła.</p>\n<p><img src=\"/19/02/2021/Chluszcze-i-chloszcze/nietzsche_antysemici.jpg\" alt=\"Reginald John Hollingdale, Nietzsche, ISBN 83-06-02840-6.\"></p>\n<h3 id=\"Niebezpieczenstwo-kwerendy\"><a class=\"header-anchor\" href=\"#Niebezpieczenstwo-kwerendy\">¶</a>Niebezpieczeństwo kwerendy</h3>\n<p>Zachodzi tutaj coś co nazywam „niebezpieczeństwem kwerendy”. Siedzi się, jak narkoman, i czyta kolejne pozycje, a świat przemija. Nie zmierzam do prostackiego redukcjonizmu, ale należy robić to o czym się c z y t a – dlatego czyta się, mniemam, Jüngera, skoro zachodzi u niego związek biografii z bibliografią. Jest to żądanie autentyzmu i wypróbowywania filozofii, własnych lekarstw, na sobie samym, wobec tego zyskuje się wiedzę praktyka, tożsamą starym majstrom. Samemu doczekałem się podobnych analogii i problemów wzdłuż przebytej już egzystencji, do niektórych zaś dążyłem z premedytacją, aby wystawić się na niebezpieczeństwo i poczuć „nagłą woltę uczuć”, rausz. Czy było warto? Ominę to stwierdzając, że to we mnie zwyczajnie tkwiło i należało  wydobyć; Syzyf bywa szczęśliwy (Albert Camus, <em>Mit Syzyfa</em>).</p>\n<h3 id=\"Samobojstwo-Lorenza\"><a class=\"header-anchor\" href=\"#Samobojstwo-Lorenza\">¶</a>Samobójstwo Lorenza</h3>\n<p>Życie przybiera zbyt nagły obrót, odpada wszystko to co dobre i złe, zresztą tracąc namiętny stosunek wobec spraw, zyskuje się analityczny sznyt, wtedy ceni się rzeczy nie za to czym są, ale jakie – w sensie konkretne pociągnięcie pędzla, a nie barwa; Ernst Jünger posiada bardzo wdzięczny fragment: „Ludzie mają tak samo jak drzewa swoją nawietrzną stronę i tak jak samo góry swoje południowe stoki. Musimy tylko odnaleźć ścieżkę na zbocze pokryte winoroślą, ich doliny pełne skarbów. Ofiarowują one złoto i wino, gdzie nikt by się ich nie domyślił”. Analogicznie jeśli sprawiło się, iż ma się percepcję szerokości własnego nosa, właśnie taki „horyzont zdarzeń”, to uwydatnia to obraz (chiaroscuro), jak mikroskop elektronowy.</p>\n<blockquote><p>Następnego dnia spotkali się znowu i postanowili, że nazwisko Lorenza należy wykreślić z listy. Samobójstwo było dla nich niedopuszczalnym hołdem złożonym duchowi czasów. Odbył się nędzny pogrzeb na jednym z podmiejskich cmentarzy. Kiedy uczestnicy się rozchodzili, dało się słyszeć pełne zakłopotania słowa: „Popijanemu wyskoczył z okna” i tym podobne rzeczy.</p>\n<footer><strong>Ernst Jünger</strong><cite>Szklane Pszczoły</cite></footer></blockquote>\n<p>Pamiętam, że jak samemu skoczyłem, to gadali to samo, a mi nie chciało się prostować; nie umiałem wyartykułować siebie bowiem nie móc mówić do ludzi, to nie móc pisać, komponować, malować. Nietzsche jest znany z aforyzmu: „Ten, który z demonami walczy, winien uważać, by samemu nie stać się jednym z nich. Kiedy spoglądasz w otchłań ona również patrzy na ciebie”. I dziś inaczej rozumiem te słowa; kiedy tkwi się w barłogu, ze szmatą na głowie, by nie dochodziło światło, a od jej ucisku chorują zatoki, jak po krysztale, to w pewnym momencie, ta czerń, nabiera przestrzeni i staje się światem. Rozmawia się wtedy ze sobą, jakby się miało wielorakie osobowości – Oto audytorium! Człowiek żyjący w niebezpieczeństwie nie jest skory do werbalnej przemocy, do deklaracji, jak ci ludzie co mówią, że mówią, iż sami mogliby zabijać określonych ludzi, za ich zbrodnie. Najprawdopodobniej nie uczyliby tego, gdybym im dać pistolet, a jeśliby zastrzelili to czy umieliby podejść z siekierą i zdzielić w łeb bądź udusić własnoręcznie? Ta ich zwiewność lub doczesność, tych wcześniejszych kobiet, jest właśnie oceniana za atrakcyjną, gdy mężczyzna nasyci swoje skłonności. Nie umieliby i nie umieją, okaleczeni, dojrzeć odmiennych jakości bowiem nie zadali sobie trudu postępowania wbrew sobie.</p>\n<p>Pisarstwo Jüngera ma tę wadę, że za każdym razem jak go czytam, to mam nie tyle ochotę umrzeć za to co niegdyś niosło dla mnie znaczenie, ale żyć dalej w obliczu tego, lecz są to prośby wyimaginowanej, bliskiej mi, osoby, która prosi mnie o to, abym dalej żył, kiedy przebywam na obserwacji psychiatrycznej, po tym jak mnie znalazł przypadkowy przechodzień w lesie; schwarzcharakter w popkulturze chełpi się, że może zgnieść, zabić, lecz bardziej wyrobiony odbiorca zauważa, iż człowiek ma też możność darowania życia – płodząc i dając pardonu, tyczy się to także własnego, umęczonego, życia. Nadto łatwo tutaj o pewną paralelę, iż kara śmierci jest tożsama morderstwu, skoro zabiło się by pofolgować sobie, a uczucie sprawiedliwości jest przyjemne, to zabijamy mordercę, aby poczuć się lepiej tak, jak inhaluje się narkotykiem. Na tym samym paradoksie opierało się dawne karanie śmiercią niedoszłych samobójców; wykradali oni ogień Bogu (okazanie hybris). Rojenie o własnym końcu to hedonizm i lubię ten grzech… Opinia jakich wiele, lecz odpowiednia literatura nie tyle uczy nas kolejnych frazesów, co ich rozumienia i konstruowania własnych sądów; „Zaraz na pierwszej lekcji Atenodor zapowiedział, że nie zamierza uczyć mnie faktów, ale należytego ich rozumienia” – Robert Graves, <em>Ja Klaudiusz</em>.</p>\n<h3 id=\"Changa-i-kicz\"><a class=\"header-anchor\" href=\"#Changa-i-kicz\">¶</a>Changa i kicz</h3>\n<p>Mimo wszystko zdarzają się wciąż filistrzy, którzy nadużywają słowa kicz kiedy jest „kwietyzm”. To nie jest estetyzm dandysa, gdy metaforyzuje rzeczywistość, psychizuje krajobraz (mowa między innymi o opinii dotyczącej zakończeniu <em>Sturmu</em> Jüngera), lecz to jest tak, jak nagle ociemniały pamięta jeszcze barwy i kolory – widzę fotografię kobiety i umiem docenić światło, makijaż, kompozycje, ale już mnie nie pociąga. Piszę się tak bowiem się widzi i rozumie, ale nie czuje już tego.</p>\n<blockquote><p>Ustalenie wieku było sprawą drugorzędną, bo duch nie zna wieku. Ten starzec łatwiej mógł podejmować ryzyko, czy to fizyczne, czy moralne, czy duchowe, niż niezliczeni młodzi ludzie i lepiej sobie z nim radzić, gdyż łączył w sobie siłę i przenikliwość, nabytą przebiegłość i wrodzoną godność. Jakie było jego zwierzę herbowe? Lis, lew, jeden z wielkich ptaków drapieżnych? Przychodziła mi raczej na myśl chimera, taka, jakie gnieżdżą się na naszych katedrach i z wszystko wiedzącym uśmiechem spoglądają w dół na miasto.</p>\n<footer><strong>Ernst Jünger</strong><cite>Szklane Pszczoły</cite></footer></blockquote>\n<p>Jakie jest moje zwierzę herbowe? Dobrałem sobie totem sowy, ze względu na duże oczy bowiem dostrzega, żyje dopiero w nocy, jak ja, nadto żądałem widzieć się drapieżnikiem, lecz paląc changę odwiedził mnie skłusowany słoń bądź hermafrodyta, pozbawiony ciosów, po czym trąbą odgarnął liście i serdecznie zaprosił w podróż wskroś Indii (pełny łagodności wzrok): w tle ziguraty i piramidy schodkowe, na niebie wieczny zmierzch i wschód – nów, trójjedyny Księżyc, u kresu zaś powrót, jakby z niedźwiedziem, do jaskini neandertalczyków pod Krakowem – do łona Ziemi. Zewsząd ciągnęły się fantazyjne barwy, jakby wypatroszyć człowieka i rozwłóczyć jego nerwy, rozciągnąć mięśnie, jak kot co bawi się włóczką, a dziecko się w nie pląta, za sprawą czego wiedziałem wszystkie tajemnice i była to radosna nowina, lecz uleciały wraz z narastającym poczuciem odkupienia, z pewnością dlatego nie pamiętamy nigdy wędrówki dusz; mogłem tylko bełkotać o porzuceniu dóbr i pokoju na świecie.</p>\n<p>Jednakże „wielki dzień kawalerii” nigdy nie nadszedł, dzień geniuszu, tylko czy aż jeden pocałunek, mimo tego pędziłem dalej i chciałoby się napisać, że wraz z nimi, wzwyż zbocza na gniazdo karabinów maszynowych, absurd – dlatego że należy robić to co się c z y t a, aby przekroczyć Gibraltar – lecz zdejmował ich ogień prowadzony przez „człowieka z Manchesteru” – człowieka z Krakowa (zmobilizowany z fabryki, zmobilizowany z biura), a leżąc porobionym, pośród duchowych trupów, patrzyłem jak ci co dopadli piechotę, rozcięli o drut kolczasty pęciny odmiennych koni, stąd to przestałem czytać powieści, dlatego że za eskapizm służą mi reminiscencje.</p>\n<hr class=\"footnotes-sep\">\n<section class=\"footnotes\">\n<ol class=\"footnotes-list\">\n<li id=\"fn1\" class=\"footnote-item\"><p>Skąd ja to wytrzasnąłem? <a href=\"https://pl.wikipedia.org/wiki/Micha%C5%82_Go%C5%82%C4%99biowski\">Michał Gołębiowski</a>, autor <a href=\"https://www.facebook.com/mnich.stepowy/\"><em>Mnicha stepowego</em></a>, udzielił wywiadu o nazwie <em>Człowiek pascalowski czyta wiersze</em> dla <em>Nowych książek</em>. Po wrzuceniu w wyszukiwarkę „człowiek pascalowski”, na luminarze wyświetliło mi się tylko parę wyników, w tym <a href=\"http://junge-stadt.blogspot.com/2013/12/anthony-murray-25.html\">ciekawy blog z jakimiś kartami postaci do gry RPG</a>. W jednej z notek stoi oto taki tekst, moim zdaniem warty powielenia, gdyby zniknęło to z sieci: „<strong>Anthony Murray, 25.12.1989 r. Birmingham, Anglia:</strong> Człowiek pascalowski, chwiejny, kruchy i słaby. Upadający tysiące razy. Stojący na granicy szaleństwa i rzeczywistości. Wciąż walczy. Buntownik z wyboru, obrońca Sztuki, żołnierz pokoju pełen obaw o dzień jutrzejszy. Muzyk, nędzny pianista, niespełniony artysta, przeciętny grajek. Kolekcjoner chwil i wspomnień, nierozstający się z notesem i długopisem. Cichy obserwator, nieingerujący w sprawy żywych. Częsty gość cmentarzy, opuszczonych domostw, pustych uliczek, małych kawiarenek, nieodwiedzanych sklepików. Studiuje literaturoznawstwo na trzecim roku. Marzy mu się poznanie postaci zapisanych na kartach książek. Zamknięty w swoim świecie introwertyk. Trzeba naprawdę się natrudzić, by dowiedzieć się czegokolwiek o prawdziwym Anthony’m, żeby odkryć co znajduje się pod przykrywką sarkastycznego i wyniosłego młodego mężczyzny. Pijacz herbaty i mocnej kawy, nałogowy palacz, świetny kucharz. Romantyk w największym stopniu. Katujący się przeszłością, swymi porażkami, błędami, straconymi chwilami, opuszczonymi ludźmi. Wypominający sobie każdy niedoskonały krok, każde potknięcie, każdą słabość. Przeprowadził się do Berlina trzy lata temu, sam nie wie dlaczego wybrał akurat to miasto do studiowania. Może sentyment z powodu matki, która była Niemką, a może czysty przypadek. Nie ma za wielu przyjaciół, raczej stroni od ludzi. Samotnik w pełni tego słowa znaczeniu. Szuka siebie, swojego ja, szczęścia, miłości? Rozdarty pomiędzy życiem a śmiercią, dobrem a złem, prawdą a kłamstwem, przyszłością a teraźniejszością”. <a href=\"#fnref1\" class=\"footnote-backref\">↩︎</a></p>\n</li>\n<li id=\"fn2\" class=\"footnote-item\"><p>Bardzo chętnie podałbym dokładne przypisy, do wspominanych przeze mnie fragmentów, mimo że tekst nie ma charakteru naukowego, lecz te „lary i penaty” to była moja biblioteka. Kiedy sprzedawałem pierwszą torbę to czułem, że przywiązuję psa do drzewa w lesie, pozostawiam dziecko w sierocińcu i rzucam bezrozumnie ukochaną kobietę, jednakże książki nie są po to, aby się kurzyły, lecz by za ich sprawą transfigurować i nie miałem skąd wziąć pieniędzy podówczas. Inna rzecz, że ludzie mają tendencję do kopiowania przypisów za kimś, bez czytania źródeł. W <em>Szklanych pszczołach</em> jest i o tym fragment: „(…) W każdym domostwie jest kąt, gdzie stały wcześniej lary i penaty i gdzie przechowuje się dzisiaj rzeczy nieprzeznaczone na sprzedaż. U nas było to kilka nagród jeździeckich oraz inne grawerowane przedmioty, po części pozostawione przez ojca. Niedawno zaniosłem je do złotnika. Teresa sądziła, że ich utrata mnie zabolała. Nie było tak; byłem zadowolony, że pozbyłem się tych rzeczy. Dobrze, że niemiałem syna i że raz na zawsze się z tym skończyło”. <a href=\"#fnref2\" class=\"footnote-backref\">↩︎</a></p>\n</li>\n</ol>\n</section>\n",
            "tags": [
                "Filozofia",
                "Metafizyka",
                "Ernst Jünger",
                "Nietzsche",
                "Dasein",
                "Mitologia",
                "Foucault",
                "Giorgio Colli",
                "Georges Perec"
            ]
        },
        {
            "id": "https://premislaus.github.io/14/09/2020/Tantal/",
            "url": "https://premislaus.github.io/14/09/2020/Tantal/",
            "title": "Tantal",
            "date_published": "2020-09-13T22:36:24.000Z",
            "content_html": "<div class=\"video-container\"><iframe src=\"https://www.youtube.com/embed/fyPixnZggpU\" frameborder=\"0\" loading=\"lazy\" allowfullscreen></iframe></div>\n<p>Usłyszałem dźwięk, warkotał zębami o moje przeguby; podzieliłem się igłą, na gramofonie tęczówek (o tych szpilek, pęka moje serce – balonik). Pada strzał, w zaułku seks, już tuli się do  knajpy łom. Gdzieś… Miotam się na łóżku. Tak, to woskowa cera, wydatny podbródek i zapadłe policzki. Ja. Uwierzyłbym w absolut; objęcie lafiryndy? Mimo wszystko żyję. Żadna różnica. O jednego skurwysyna więcej! Czytało się Céline’a, dziś już tak nie zdychają – redukcja szkód. Ale, ale… Byłem kimś kim nigdy nie będziesz. Popłynąłem w życiu daleko – być może odnalazłem Indie, poniekąd rozbiłem się na rafach. Nie odnalazłem tam swojej Majtreji, którą mógłbym całować w brzuch. Arogancka buńczuczność ustąpiła epikurejskiej nostalgii za ucztą. Tak tęskno spoziera za siebie, umęczony ponad winę Syzyf, gdy przeciera skroń w połowie drogi. Eliade pięknie zwieńczył bałamutny proces twórczy, poprzedzając utwór dedykacją – „Czy pamiętasz, Majtreji? A jeśli tak, to czy możesz wybaczyć?”.</p>\n<p><img src=\"/14/09/2020/Tantal/main-d-artiste-1967.jpg\" alt=\"„Main d'artiste”, Robert Filliou, https://www.wikiart.org/en/robert-filliou/main-d-artiste-1967\"></p>\n<a id=\"more\"></a>\n<p>Na peryferiach bytu jawią się kontury przyszłego napięcia, jakże zatraciłem ich sens. Nastał czas ciernisty. Jakby furia, z jaką grał na swej harfie Villeman, była dwakroć silniejsza, toteż jemu właśnie odebrała moc, szczęście przyobiecane runami, a nie trollowi co uprowadził Magnhild. Baśnie i legendy nie znają tego typu rozwiązań, gdy ulega się samemu sobie. Tak zespolić się z piórem, instrumentem, iż stanowi się jedność, aż słowa rozpadają się w wyznaniach, ukazując nagie napięcie erotyczne chwili. Oto powód niezapisanych kart, niemożność werbalizacji, zaledwie atrament starty na atomy.</p>\n<p>I biegun myśli przesunął się ku nocy, beztroska powraca wraz z pomroką; ach mieć ten zaszczyt, by móc przesypiać dnie i nie słyszeć jazgotu ludzi, warkotu ich maszyn. Przywilej arystokratów i wykolejeńców! Podówczas, z nudów, nabiera się ochoty na tygodniowy maraton alkoholowy, z dawaniem po nosie, albo na napad z bronią w ręku. Wszystko, byleby już tak nie siedzieć, czekając na śmierć. W tle kawa, leci <em>Cigarettes After Sex</em>, już mnie bolą kości. <em>Jeszcze jedna flaszka zanim świta</em> – zaczynam nikomu-sobie nucić. Wszedłem marzeniom do atelier i ciepłe światło rozjaśniło twarz, czoło, śćmiło loki. Grete! Inaczej skadrowałbym to zdjęcie, ponad głową. Nie jest ważny obraz, ale twarz, smutek wzroku, jeszcze młodzieńczy uśmiech. Ma trzydzieści lat. <em>Jaśko już nie wróci, szklanka ostrogami dzwoni</em> – blatu wystukuję palcami.</p>\n<hr>\n<p>Pewnego razu byłem włóczącym się ćpunem, przezroczystym na strupiałej twarzy. Myślałem tylko o strzale, speeda i morfiny – jedno po drugim albo naraz – w kabel i w łeb. Po czym wysiadywałem w barach, sterczałem w bramach, sporadycznie notowałem, nie tyle przemyślenia co impresje, o miłości: <em>Pamiętasz jak miałaś osiemnaście lat, mimo że chuj wie kiedy to było i przeklęła cię Cyganka? Chwilę później poznałaś mnie.</em> Nie zapadłem w noc życia, był to początek nowego i wspaniałego świtu – teraz się golę i patrzę w lustrze, jak dzień podmywa sobie pizdę; ledwie się spuściłem, zachciało mi się ćpać!</p>\n<p>Jak widać impresje zawsze mi towarzyszyły, lecz nigdy nie dało się tego dostrzec po mnie. Dlatego, że nie dojrzewałem w łagodnym klimacie południa, w słońcu Italii, bym potrafił wysławiać się. Przeciwnie. Przesiąkłem wilgocią północy i przeniknąłem chłodem wschodu. Dlatego w poezji chrypię. W miłości zaś jestem prosty jak ten step, z rzadka zrywam się tumanami; schodzi lawina kamieni i porywa człowieka tak, jak ponieść umieją jedynie gwałtowne myśli. Dlatego Zaratustra powraca w góry, ja puszczam latawiec; śmiejesz się i mnie to cieszy. Bywało się też i takim mężczyzną, niemniej unikaliśmy konfliktów.</p>\n<p>W równej mierze zadziwia mnie wulgarny powab nagiej nocy, ulic skrytych za makijażem neonów, gdy wzbiera tętno przecznic, to zdaje się mi, iż furkot dalekiego tramwaju popędza ku mnie, wraz z tembrem miasta. Nienasycony w swej żądzy Bachus, już szczuje beatem, tych którym przyprawiono dionizyjskie uszy. Coś więcej jak zgiełk, że byłbym wilkiem, a w nozdrza biłaby woń krwi, juchy poniesionej wiatrem. Zda się dojrzeć, jak to tkanka miejska oscyluje. Tętent obcasów, jakże różny wobec tych u progu ranka. Na ten czas kobieta przepędza się własnym przestrachem, raczej trucht a nie chód, skoro przemyka chodnikami blokowiska. Wtedy stukot zyskuje na finezji, jestże powolniejszy bowiem rezonuje wahadłem bioder, kokieterią kibici. Pląs ich talii wyznacza agresję rapu, rytm poezji; anapest jako metrum wiersza, kiedy stopa, o zmierzchu, dobywa akcent z nierówności trotuaru, zaś mniemam o trocheju, gdy świt pociągnie szpachlą brzasku, łunę amarantu, ponad kalenicą Bazyliki Bożego Ciała na Kazimierzu.</p>\n<p>Co będę się nimi tak tępo kłuł, wzrokiem, na pusto? A jednak! Nie czuję emocji, piszę je z pamięci. Ile to już nikogo nie ma? Ze dwa, trzy, miesiące… Wyobrażone.  Wzrok mój głuchnie na częstotliwość barwy, tembr spojrzenia, od którego powietrze gęstnieje w płucach. Wszystko zdaje się blade. Nastałem uczuciem, jakby miały wzejść ostatnie dni, czego bym nie spożył nic mnie nie upija. Pamiętam, że kogoś kochałem, lubiłem nawet jej niezdrowe zastrzyki. Amfetaminy. Dość się już ździr naruchałem; relacje oparte na pieniądzach i narkotykach.</p>\n<p>Niech moja fraza będzie jak proza spod twych palców, widok napiętej przez ciebie twarzy. Zwięzła uśmiechem. Gdybym miał zdefiniować szczęście, opisałbym je tym, jak gdzieś siedzę i patrzę się w dal, wokół mnie nikogo nie ma, słychać tylko wrzenie morza, płomień wiatru. Rozgwieżdżone niebo, czekam nocy, skoro lękam się dnia, tych promieni światła co przeszywają mnie chłodem; ćma rozrywa kokon i wypuszcza swoje skrzydła, gdy obeschną wzbije się do lotu. Wypatrzyła źródło światła, goreje żarem czyjeś serce. Pora umierać, rzucić się z furkotem w ogień, niech skrzy się moja gwiazda – jesteś słońcem.</p>\n<p>Trzeba się liczyć z tym, że nikt nie przeczyta tego co piszemy. Meander palców jednak nie nastąpił, wśród warkoczy perzu, moich, za jej uchem spacerów; nie zapisałem nic bowiem było to bezpośrednio przeżyte, <em>wywędrowane</em> w pojedynkę. Paradoksalnie to smutek trzyma mnie przy życiu, wiąże z ziemią. Nazbyt rzadko go przeżywam; nadmieniam kontrasty, nic ponadto, moich powrotów w objęcia Mai, jakbym malował przebicie boku włócznią w baroku. Ukrzyżowanie. Czas ulegał spowolnieniu; drobny dotyk wzrokiem, ukradkiem, wymawiamy sobie: P_rószą się gwiazdy, ostatnie promienie, będę żyć? Żaden szloch, ani trele u zarania, ledwie łuna – gwizd fabryki._ A łyk cesarskiego stouta przywodzi na myśl libacje, niegdyś przeżywane z przyjacielem bądź w samotności, kiedy ciemnieje niebo, ponad rozmiękłymi od mgły konarami, z jakich opada czerwony głóg; każdorazowo wielkie zmęczenie spadało na mnie, teraz wspomnienie rauszu. Anett. Wtenczas zmierza się tam gdzie nie ma pracy, nikogo; wybywa myślami na Jurę, co dalej skrywa w sobie załomy pogody ducha, mimo że przed dwudziestu lat rozlały się dziko estuaria ekumeny. Dawniej, jej rozległe łąki, pasały stada krów i kóz, a my, za ich sprawą, zbieraliśmy wyrosłe później enteogeny. Dziś już, szczególnie zimą, nie spojrzy się skrzących gór w oddali, za to widzi się gęsty smog nad doliną, gdy idzie się na skały upijać winem. Wtedy piorun myśli bije mocniej, dlatego że nic się tutaj nie dzieje, chyba że przechodzą burze. Schillerów.</p>\n",
            "tags": [
                "Metafizyka",
                "Diarystyka",
                "Klaus Schulze",
                "Robert Filliou",
                "Ekspresjonizm"
            ]
        },
        {
            "id": "https://premislaus.github.io/31/08/2020/Zycie-jest-krotkie/",
            "url": "https://premislaus.github.io/31/08/2020/Zycie-jest-krotkie/",
            "title": "Życie jest krótkie",
            "date_published": "2020-08-31T20:03:30.000Z",
            "content_html": "<div class=\"video-container\"><iframe src=\"https://www.youtube.com/embed/b831nCMRI4Y\" frameborder=\"0\" loading=\"lazy\" allowfullscreen></iframe></div>\n<p><a href=\"http://paulgraham.com/vb.html\">Życie jest krótkie</a> i jednorazowe, a ja nie robię nic. <a href=\"https://pl.wikipedia.org/wiki/%C5%9Amier%C4%87_Seneki\">Senece otwierają żyły</a> i <a href=\"https://en.wikipedia.org/wiki/De_Brevitate_Vitae_(Seneca)\">czas mnie zabiera</a>. Lato właśnie przeminęło, zmitrężyłem je niemo w czterech ścianach, zmurszałych murach. I cóż światu z tego, że kolejny raz wygrałem z samym sobą i to bez obstawy lekowej, z szałem, nadciśnieniem, z bólem – w pojedynkę, opuszczony, zbankrutowany, uczuciowo i materialnie. Zrobiłem to po cichu, z ciałem napiętym w marmurowy łuk podtrzymujący sklepienie katedry, którego byle drobina osiadłego kurzu, tak pali. Zrównałem wektor prędkości do prowincji. To już przeszłość… Pragnąłbym na coś czekać, ale nie mam na co. Wydaje mi się, że czekam na śmierć albo na żmiję która przebudziła Zaratustrę, jednakże pozostaję świadomy, że mogę co najwyżej czekać, aż woda mi się zagrzeje, jeśli na nią napalę, by się nie myć zimną. Mogę czekać też na herbatę. Myśląc, że najciężej jest żyć wbrew i pomimo tak, jak kocha się kobietę.</p>\n<p><img src=\"/31/08/2020/Zycie-jest-krotkie/%C5%BBmija.png\" alt=\"Jaromir Brejdak, Ewangelia Zaratustry.\"></p>\n<a id=\"more\"></a>\n<p>Jak powinienem spędzić czas? Nie-spędzam go. Są to fakty, a nie wartościowanie! Towarzyszy mi muzyka i parę tomów których nikt nie chciał kupić, kiedy potrzebowałem pieniędzy, aby być na sposób wyjęty z ich kart; na co komu <em>Koncepcja wiecznego powrotu w myśli wczesnochrześcijańskiej</em> Wojciecha Szczerby? Mnie. Dlatego że pragnąłbym wierzyć, że wróci wszystko dobre i wszystko złe, i będę żył, tyle że wziąłem na poprawkę siłę odśrodkową i odpadło wszystko to co słabo się mnie trzymało [Deleuze]. W najbardziej skrajnych momentach głodu, zimna, samotnego braku pieniędzy, byłem pewny swojego charakteru, intelektu. I zwyciężałem. Wychodziłem i brałem, jakby wszystko było mi przyrodzone. Czułem się arystokratą. Nawet, gdy czyniłem zło, to poprzedzała je metafizyka – bo mogę bowiem się ważę. Ktoś się sprzeciwi? Zabiję. Byłem poza dobrem i złem, napędzany <em>idée fixe</em>, <em>Pochodem trzech królów</em> Bizeta! Teraz tego nie ma.</p>\n<div class=\"video-container\"><iframe src=\"https://www.youtube.com/embed/GeOW8G_55Rw\" frameborder=\"0\" loading=\"lazy\" allowfullscreen></iframe></div>\n<p>Winna jest moja osobowość; powrócił we mnie człowiek o którym myślałem, że go zabiłem. Jest on cichy, skrajnie stoicki i kontemplacyjny, na modłę mnicha – trapisty z <em>Na wspak</em> i <em>W drodze</em> Huysmansa. Nic mnie nie wytrąca z równowagi, a przez większość dnia doświadczam wyrównanego nastroju. Czekam minut smutku, chwil zadumy, owe przypomnienie dla mnie życia Jest to zło z jakim muszę się mierzyć w ostatniej godzinie! Jakże to?! Są to opiewane cnoty, lecz dla mnie jest to kulą u nogi, jaka paraliżuje działanie. Potrzebuję ćpać, kochać, pisać, a nie czytać, myśleć, wspominać. Jest to ten sam układ, ta sama zależność, jak w <em>Księdze rodzaju</em> układ trzech dni, po dwa razy, zapewniający kierunek i ruch! Wydaje mi się, że głęboko przemyśliwuję to co czytam, są to ostatnio „Jerozolima i Ateny” Leo Straussa. Dwie strony skutkują tym, że pół dnia rozważam… Na okładce znalazłem ślady amfetaminy, w środku zakładkę z fragmentu opakowania po morfinie. Nie niesie to jakiegokolwiek znaczenia. Po prostu jest, dzieje się, a ja się jeszcze pożywiam! Zaciskam pięść w rytm serca i spoglądam na napięte żyły, wskroś linii życia – ręki, ale nie czuję juchy, lecz ambiwalencję. Jest to agonia w apatii.</p>\n<p>Łudzę się, wspominam, oglądam fotografie albo drepczę w miejscu i powtarzam na głos ideę jaką odkryłem, się zafascynowałem, aby zapomnieć lub przypomnieć sobie, że jestem jeszcze zdolny do myśli, kreacji. Później o niej zapominam, wypatrując na ścianie lub wśród widnokręgu, punktu do którego powinienem ciążyć tak, jak reszta ludzkości pnie się po szczeblach kariery. Bywają godziny w których staram się nie myśleć za wszelką cenę. Ilu przez to nowel nie napisałem, wierszy, idei nie sformułowałem? Imion ich legion, a jeszcze dwa i pół miesiąca temu byłem zdolny kreować wrogów, z którymi mogłem walczyć.</p>\n<p><img src=\"/31/08/2020/Zycie-jest-krotkie/walka.png\" alt=\"Wojciech Kunicki, Publicystyka polityczna Ernsta Jüngera.\"></p>\n<p>Lubię o tym mówić, nie muszę tego bronić. Czy bym coś zmienił w swoim życiu? Zabrałbym chwile oczekiwania i pozostawił nieustannie potęgowane napięcie kobietą, lekturą, psychopharmakonem, momentami kryminalną odwagą i ćpał dalej to, siebie-ją, ale tym razem nas-razem. Nas. Nie wiem, nieistotne, ale nie żył tak, jak teraz, niemo, i nie chcę już tego. Ale czy był bym z nią, wtedy, gdyby nie było tego co teraz, kiedyś? Nie, nie byłoby. I to jest właśnie tragizm. To jestem właśnie ja. Znudzony życiem, sobą. Dekadent.</p>\n<p><img src=\"/31/08/2020/Zycie-jest-krotkie/IMG_20190330_133825114_v2.jpg\" alt=\"\"></p>\n<p>Ale to wszystko było. Co było? Była praca, była twórczość, było ojcostwo. Była pełnia życia! Każdy jego owoc, to jest miłość, obowiązek, poświęcenie. Mogę się nauczyć wszystkiego! Nie chcę. Wykonywałem już wiele zawodów i mogę kolejne. Po co? Nauczyłem się jeździć wózkiem widłowym, przyklejać styropian, zrobiłem tę stronę i czytam po angielsku, pisałem poezję, prozę, byłem ojcem, kochankiem, redaktorem, kimkolwiek robiącym cokolwiek; nikim, Nikim, wszystkim. Radykałem – kradłem, dilowałem; biłem, krzyczałem, zabierałem… Co dalej? Mało mi. Naćpałbym się twoją cipą, majką, fetą. Życiem! I dalej bym tak zdychał, wił się, śmiał. Przymioty życia tak, jak następujące po sobie kabalistyczne ersatze hebrajskiego tetragramu! Wypisałem je.</p>\n<p>Co dalej? Nic. Szerzej? Kochać piękno kobiety; Ararat. Jej. Której? Tej. Drobny owal twarzy;  wrzask widnokręgu na powiekach, kontur wzroku – bez, kreślił Archimedes. Na palcach intuicje – rwą tkankę, kolaps smutku – tych iniekcje; przeraża ją bezdech moich drgawek. Mnie sinieją oczodoły, gdy głód zapada jej policzek; gniew śmierci na czarno białym zdjęciu ożywia rys uczuć – Tańcz! – martwą naturę – Tak! Łuną zachodu pali się świeca, nie ma prądu, pozostała mi po niej  książka. Na czwórce tytułowej wigilia, dedykacja mamie. Imię. Kładzie się cieniem co mi mówiła.</p>\n<div class=\"video-container\"><iframe src=\"https://www.youtube.com/embed/xh3_cPDipbA\" frameborder=\"0\" loading=\"lazy\" allowfullscreen></iframe></div>\n",
            "tags": [
                "Filozofia",
                "Lifestyle",
                "Metafizyka",
                "Ernst Jünger",
                "Leo Strauss",
                "Nietzsche",
                "Seneka Młodszy"
            ]
        },
        {
            "id": "https://premislaus.github.io/27/08/2020/PostmodernistycznyMiejskiStylZycia/",
            "url": "https://premislaus.github.io/27/08/2020/PostmodernistycznyMiejskiStylZycia/",
            "title": "#PostmodernistycznyMiejskiStylŻycia",
            "date_published": "2020-08-27T15:18:20.000Z",
            "content_html": "<div class=\"video-container\"><iframe src=\"https://www.youtube.com/embed/wrCE6DjE6g8\" frameborder=\"0\" loading=\"lazy\" allowfullscreen></iframe></div>\n<p>Powtórnie spolonizowano mnie w Krakowie.</p>\n<p>– A pan? Jakie ma zdanie? – Odezwała się pierwsza, niby zniecierpliwiona milczącym, moim, popatrywaniem. Liczyła na farsę, że zacznę buczeć, dukać, wtem palnę głupstwo, by przeobrazić w parodię zatęchłą już rozmowę. Wszyscy spojrzeli na mnie, był to ewidentny podstęp. Ostentacyjnie zaciągnąłem się papierosem i wypuściłem dym z wysiłkiem w głosie, co miało symbolizować intelektualny trud i zakłopotanie.</p>\n<p>Interesuje mnie tutaj niemożność zupełnego wyrażenia myśli, komunikacja pozawerbalna. Musi istnieć na to wzór, mimo że jeszcze nieukazany. Część wyznania zawsze przemienia się w ciepło zaistnienia pomiędzy dwojgiem. Kobieta wybiera sobie mężczyznę, a on podąża za jej wolą. Nigdy nie jest na odwrót. Bywa że mężczyzna nagle poczuwa się do obowiązku i to właśnie on powinien podejmować najtrudniejsze decyzje. Następstwem tego, niby wór węgla, zarzuca się na barki brzemię konsekwencji. Intuicyjnie spostrzegam, iż wynika to z jego natury, wszakże oczekiwania społeczeństwa bierze sobie za nic, skoro męskim atrybutem jest możność przeciwstawiania się woli innych ludzi.</p>\n<p><img src=\"/27/08/2020/PostmodernistycznyMiejskiStylZycia/psychopharmakon.jpg\" alt=\"„There's no one and I'm inside that house” – Agar agar, I'm that guy.\"></p>\n<a id=\"more\"></a>\n<p>–  Nie podróżuję, nie bywam. Nie muszę niczego szukać. Poddaję rozwadze na ile jest to świadomy wybór bądź podążenie za przeznaczeniem, niby wyschnięte koryto rzeki co się wypełnia wraz z gwałtowną ulewą. Niemniej tajemnicą łaski bożej pozostaje, iż nie potrafię zainteresować się czymkolwiek. Wartość posiada człowiek, a nie pozbawiona świadomości natura, ujęta holistycznie, jak i pozostałe gatunki zwierząt. Sam zaś język feminizmu to słowostan wypracowany przez mężczyzn. Umysł pokroju Pasoliniego zdarza się w Europie raz na wiek i jego także pragnę przekroczyć. Ideowy komunista dostąpił watykańskiej listy filmów o szczególnym walorze. Owe stanowi dowód wielkości. Oddaję się lekturze, przy okazji miksując leki z alkoholem, temu towarzyszy mi stale opioidowe otumanienie, toteż tak łaknę wokalności języka strukturalizmu i lewicowej frazeologii. Czuję się jakbym grał w zakończeniu jego <em>Teorematu</em> i krzyczę, i wrzeszczę siebie – swój ból, tego rację, jakoby goryl – czereda prymatów. Pociesza mnie jego późny debiut. Nie gnębi mnie fakt, że młodsi wydali, nawet, po kilka książek i wygrywali konkursy, kończyli dwa, trzy, kierunki. Nie da się ich czytać! Czytam wyłącznie książki w których zachodzi związek między biografią a bibliografią. Autor musi wieść życie radykalnie, bym mógł czerpać z jego prozy przyjemność estetyczną. Pasjonuje mnie dzieło Pasoliniego i śmierć będąca dopełnieniem stylu.</p>\n<p>Było mi wyjątkowo głupio wyznać, że nie jestem zafascynowany, a moje uczucie jest czysto racjonalne. Wypowiedziałem tamto, jakbym palnął głupstwo, sprowadzając smutek na ukochaną twarz. Teraz, gdy tragedię niedawnych dni poddaję refleksji i zżera mnie gorycz, jestem pewniejszy tego, że za sprawą rozumu kocham dojrzale. Nie umniejsza to czyjejkolwiek miłości, lecz stanowi odmienną, równoważną, jakość. Nie istnieje zakres miłości, miłości nie sposób stopniować. Kocha się pomimo i wbrew. Słuszny gniew przemija jeśli tylko wzajemnie się wysłucha, dlatego kochając umiem wybaczyć wszystko co zostanie mi wyrządzone. Oto definicja poświęcenia, a pewność wobec własnej słuszności czerpię z postawy Jezusa, który wisząc na krzyżu przebaczył wszystkim. Jednakże miłość z braku wzajemności potrafi się wypalić. Miłość którą noszę w sobie goreje wysokim płomieniem, a czas nie odcisnął jeszcze piętna na palenisku. Miłość jaka zrodzi się w wyniku refleksji jest równie namiętna co pozostałe formy zakochania. Więź wyrasta pomiędzy obojgiem ludzi, ujrzeć ją można pod mikroskopem. Serdeczność gestów jakie następują, a także przeżyte chwile, wplatają kolejne włókna. Strukturę impregnuje się szacunkiem, prócz tego wady obraca się w śmiech i przywary. Sprzyjające wiatry zaplotą na tyle mocny sznur, iż będzie dało się na nim powiesić, albo zawiesić nad rozległą przepaścią, jako most linowy.</p>\n<p>Jeśli żądałem od świata bym mógł kochać namiętnością Heathcliffa i krzesałem w sobie jego żar poezją i wynikłą z niej postawą, to ostatecznie odmówiłem. Radykalizowałem osobowość, aż odwróciłem pierwotny sens owego. Nie mogłem przyzwolić na zło bowiem Albert Camus był dobrym dla mnie pedagogiem. Miłość jest dowodem na nieoszacowane pokłady dobra u osoby która nauczyła się kochać, a wiadomo z klasycznych lektur, że zło wynika z braku dobra, toteż bycie dobrym przy jednoczesnym czynieniu zła oznacza paradoks. Heathcliff mógł tak czynić na kartach powieści nie ze względu na siłę charakteru, ale z powodu ponadnaturalnego pochodzenia, jeżeli wziąć za dobrą monetę szkice interpretacyjne Piotra Grzesika, w formie apendyksów, jakimi opatrzył własne tłumaczenie.</p>\n<p>Ostatecznie siłę charakteru, męskości i miłości podsumowuje decyzja odejścia, skoro oznacza najrozsądniejszy scenariusz dla kogoś kogo się kocha. Toteż jest to właśnie ta miłość co ją opiewa <em>Hymn o miłości</em> z <em>Pierwszego Listu do Koryntian</em>. Czysta i absolutna.</p>\n<p><em>15 maja 2019</em></p>\n",
            "tags": [
                "Filozofia",
                "Lifestyle",
                "Eros",
                "Metafizyka",
                "Dasein",
                "Psychopharmakon",
                "Albert Camus",
                "Resentyment",
                "Pier Paolo Pasolini",
                "Heathcliff"
            ]
        },
        {
            "id": "https://premislaus.github.io/14/08/2020/Mi-contenti/",
            "url": "https://premislaus.github.io/14/08/2020/Mi-contenti/",
            "title": "Mi contenti",
            "date_published": "2020-08-14T19:28:53.000Z",
            "content_html": "<p>Pier Paolo Pasolini, „Mi contenti”, tłum. Przemysław Pintal.</p>\n<div class=\"video-container\"><iframe src=\"https://www.youtube.com/embed/KenOFwg_S1s\" frameborder=\"0\" loading=\"lazy\" allowfullscreen></iframe></div>\n<h3 id=\"„Mi-contenti”\"><a class=\"header-anchor\" href=\"#„Mi-contenti”\">¶</a>„Mi contenti”</h3>\n<p>Opuszczony, w zmierzchu soboty,<br>\npozostaje z ludźmi zdrów,<br>\nktórzy lekko śmieją się poza domami,<br>\nmoje serce jest z ich oparów.<br>\nW moich oczach ludzie się śmieją.<br>\nI moje włosy się kręca światłem soboty.<br>\nMłody, jestem spokojny mając wolne.<br>\nBiedny, byłem w zgodzie z ludźmi.<br>\nŻyjąc, żyję oddechem soboty.<br>\nJakże umęczony bólem soboty.</p>\n<p><img src=\"/14/08/2020/Mi-contenti/DSC6829_v2.jpg\" alt=\"\"></p>\n<a id=\"more\"></a>\n<h3 id=\"Saute\"><a class=\"header-anchor\" href=\"#Saute\">¶</a><em>Sauté</em></h3>\n<p>Wiersz biały, wiersz wolny? Powtarzam pierwszy wiersz z uporem [Cwietajewa]. Refleksja chwili rozebrana w nagi wers. <em>Sauté</em>. Później, w wyniku dyskusji, odnalazłem przyjemność w pisaniu w sposób formalny, z budżetem zgłosek i z rymami. Ale z rymami męskimi, jakże popularnymi w literaturze rosyjskiej (to nie metafora czy rym, ale wschodni zaśpiew czarują, maskują niedostatki warsztatowe). A w polskiej? W tej ludowej, nie intelektualnej.</p>\n<h3 id=\"„Wiosenne-zwyczaje”\"><a class=\"header-anchor\" href=\"#„Wiosenne-zwyczaje”\">¶</a>„Wiosenne zwyczaje”</h3>\n<p>ulice przystrojone kobietami<br>\njaśnieją różem zmartwychwstałej jabłoni<br>\nskoro wydała pąki</p>\n<p>zmęczeni mężczyźni w zadusze<br>\npocą się samogonem<br>\nwlekąc siebie na katorgę</p>\n<p>na ławkach wygrzewają się syreny<br>\njakich plecaki zostawiam za sobą<br>\nbeznamiętnie powłócząc dziurawymi butami</p>\n<p>chłopaki zdrowieją czerpiąc ze strumienia ciepławe flaszki<br>\nkiedy w dziesięciu z dwiema dziewczynami<br>\npalą ognisko by wydusić młodość z żenionej konopii</p>\n<p>maj</p>\n<p><em>Ilkenau, 2006.</em></p>\n",
            "tags": [
                "Metafizyka",
                "Resentyment",
                "Pier Paolo Pasolini",
                "Cukunft"
            ]
        },
        {
            "id": "https://premislaus.github.io/13/08/2020/Liryzm-niemieckiego-romantyzmu/",
            "url": "https://premislaus.github.io/13/08/2020/Liryzm-niemieckiego-romantyzmu/",
            "title": "Liryzm niemieckiego romantyzmu. Tłumaczenie piosenek Forseti: „Empfindsamkeit”, „Ewigkeit” i „Black Jena”.",
            "date_published": "2020-08-13T13:27:39.000Z",
            "content_html": "<p>Przetłumaczyłem lata temu i nie poprawiałem (ok. 2012-2014 roku). „Ewigkeit” wymagałoby dodania rymów, jednakże chciałem oddać liryzm i nie przejmowałem się <em>gramatyką</em>. Zsynonimizowałem „Wie”. Nie znam jeszcze niemieckiego, powinienem się go nauczyć. Sprawdziłem słowa w słowniku, a potem napisałem tak, jak bym to ja nakreślił. W „Ewgikeit” uwodzi mnie ta <em>skrajnie prawicowa</em> groźba rzucona światu!</p>\n<div class=\"video-container\"><iframe src=\"https://www.youtube.com/embed/VDyS_8_2knw\" frameborder=\"0\" loading=\"lazy\" allowfullscreen></iframe></div>\n<h3 id=\"„Wrazliwosc”\"><a class=\"header-anchor\" href=\"#„Wrazliwosc”\">¶</a>„Wrażliwość”</h3>\n<p>Czy dostrzegasz brzask bylin na polach,<br>\nkiedy rosa jaśnieje wskroś ich iglic,<br>\nprzepojonych czerwienią Słońca,<br>\npromieniejących poranków?</p>\n<p>Czy posłyszysz w oddechu lasu,<br>\nszepczącego zmierzchem,<br>\no dalekiej burzy –<br>\njaka nadciąga?</p>\n<p>Czy wyczuwasz pod palcami,<br>\nszorstką korę na pniu starego jesionu?<br>\nZrogowaciałą, bowiem świat przemija.<br>\nZ rzadka rozmięka od mgły.</p>\n<p>Czy koisz swoje nozdrza petrichorem?<br>\nBo ziemia taka tłusta i rześka, po deszczu.<br>\nI zieje z niej, jeszcze nagiej – bez nasion.</p>\n<p>Czy skosztowałeś morskiej soli,<br>\naby zaznać pływów?<br>\nJakich fale przynoszą nam pragnienie –<br>\nnieznanych krain.</p>\n<p>Dane ci wydobyć ze swoich snów,<br>\npotęgę ukrytych znaczeń,<br>\njakie towarzyszą twojemu duchowi –<br>\npoprzez mrok, co nocą pochłania Ziemię?</p>\n<p><img src=\"/13/08/2020/Liryzm-niemieckiego-romantyzmu/DSC6779.jpg\" alt=\"\"></p>\n<a id=\"more\"></a>\n<hr>\n<div class=\"video-container\"><iframe src=\"https://www.youtube.com/embed/85Sk9mqiY6s\" frameborder=\"0\" loading=\"lazy\" allowfullscreen></iframe></div>\n<h3 id=\"„Wiekuistosc”\"><a class=\"header-anchor\" href=\"#„Wiekuistosc”\">¶</a>„Wiekuistość”</h3>\n<p>Jak płatkami róży poniesionymi po wodzie.<br>\nNiby raną co wiecznie ropieje.<br>\nLedwie krzykiem, co cicho się poniósł wskroś spokojnej nocy.<br>\nJakby oprawcą kończącym dzieło.<br>\nNiemalże wilkiem grasującym w kniei.<br>\nTak, jak stalą dobywającą serce.<br>\nRzekomo drzewem powalonym w czasie burzy.<br>\nNieomal słońcem skąpanym w morzu.<br>\nNiejako mieczem pękniętym w walce.<br>\nNiczym żagwią wskazującą drogę.<br>\nJeśli pocałunkiem, to Najjaśniejszej Panienki.<br>\nWreszcie skargą wzniesioną ku niebiosom.<br>\nTak właśnie niesiemy, poprzez najczarniejszą z nocy,<br>\nżar co rozpala nasze serca.<br>\nBy wsłuchać się w wezwanie bębnów,<br>\ni podążyć ku wiekuistości.</p>\n<hr>\n<div class=\"video-container\"><iframe src=\"https://www.youtube.com/embed/pDOPgBviHyc\" frameborder=\"0\" loading=\"lazy\" allowfullscreen></iframe></div>\n<h3 id=\"„Czarna-Jena”\"><a class=\"header-anchor\" href=\"#„Czarna-Jena”\">¶</a>„Czarna Jena”</h3>\n<p>Tutaj, w tumanach kwiecia,<br>\nzmówię, Tobie, do ucha:<br>\nNieszczerą pryncypialność przykrywa już ziemia.<br>\nCo ma być, to będzie… I tego trzeba.</p>\n<p>Skrzą się kielichy róży.<br>\nWzniesione wybyły z rozłogów.<br>\nZa nimi pozostaje bezmiar.<br>\nRozpaczy.</p>\n<p>Oni byli głupi, ślepi.<br>\nNawet nie z naszego rodzaju.<br>\nA Przybysz i jego Zguba – Ducha.<br>\nZa sprawą Łajdaków.</p>\n<p>Lepiej dokonać bez strachu.<br>\nNiż tkwić w lęku do końca.<br>\nWtenczas wyrzeczeniem staje się pożądanie.<br>\nTutaj, w Czarnej Jenie.</p>\n<p>To jakim mnie widzisz nie jest…<br>\nlub nie musi być prawdą.<br>\nJest twoją szaradą.<br>\nSkrytą, bezustannie.</p>\n",
            "tags": [
                "Metafizyka",
                "Forseti",
                "Neofolk",
                "Andreas Ritter"
            ]
        },
        {
            "id": "https://premislaus.github.io/12/08/2020/Ewangelia-Zaratustry/",
            "url": "https://premislaus.github.io/12/08/2020/Ewangelia-Zaratustry/",
            "title": "Na marginesie lektury „Ewangelii Zaratustry” Jaromira Brejdaka.",
            "date_published": "2020-08-12T11:21:14.000Z",
            "content_html": "<div class=\"video-container\"><iframe src=\"https://www.youtube.com/embed/nnJC5SWQdb4\" frameborder=\"0\" loading=\"lazy\" allowfullscreen></iframe></div>\n<p>Rozrywanie ciała napięciem jest metaforą sięgającą antyku. Dionizos został rozerwany, Chrystus jest przybity do krzyża, ale czyż i gwóźdź nie rwał jego skóry, mięśni? Rwanie charakteru doznanym problemem to punkt w jakim literackość rozmija się z rzeczywistością. Mogę mówić tylko o sobie, skoro nie jest mi znana odmienna perspektywa. Odczuwam, jak spiętrzona masa przeżyć zapada mnie do wewnątrz, w geście inhalacji – skąd rozlewa się żyłami po ciele – ja już nic nie umiem powiedzieć, promienieję smutkiem. Wzmaga się wampiryczne pragnienie, trzeba dalej brnąć w głąb jaskini <strong>[Platon odwrócony, schodzi się do jaskini, Zaratustra powraca w góry]</strong>, nad nami zakryto światło głazem <strong>[Prometeusz samemu nakłada na siebie kajdany]</strong>, gdzieś w środku jest ciepło. To moment w którym Syzyf postanawia odpocząć, obtarłszy czoło odwraca się i widzi <strong>[Albert Camus, „Mit Syzyfa”]</strong>.</p>\n<p><img src=\"/12/08/2020/Ewangelia-Zaratustry/DSC6824-v2.jpg\" alt=\"„Na marmurowych skałach”.\"></p>\n<a id=\"more\"></a>\n<p>Głód życia, nędzę miłości, pragnienie bliskości, pochłania się wszelkie zasoby ku chwilowemu przesytowi. Cokolwiek, albowiem istotą nienasycenia jest płaszczyzna immanencji<sup class=\"footnote-ref\"><a href=\"#fn1\" id=\"fnref1\">[1]</a></sup> <strong>[plateau, Deleuze]</strong>, z nieokreślonymi granicami. Przecież słyszę echo, leją się kaskadami żądze! Dokąd ciążą myśli? Chwila wytchnienia zezwala dojrzeć, iż wznoszę się pośród pustki, niby Księżyc nocą. Alkoholowe punkcje dookreślają zapadanie, narkotyczne zaś zwiastują lej krasowy nadziei - chrobotem łopat ratowników, jacy podadzą konserwy i butle tlenowe. Niechciana trzeźwość chluszcze naganą, była to fatamorgana jakiej uległa zabłąkana karawana. Wyrodnieje duma, maleje budżet sylab w trzynastozgłoskowcu, ach niewypowiedziane znajdowało się w sferze miłości, nadziei, nim pragnienie rozminęło się z rzeczywistością, gdy wyrzekło się skrytość szczęścia. Porusza się wąskimi arteriami, aby uchwycić fragment. To Nietzsche i Cioran, rozległe, na tle aforyzmu, rozdziały Jüngera. Ich intelektualne spełnienie, jakże cenne dla potomnych, było tragedią ich egzystencji, tylko w tym znaleźli pociechę.</p>\n<p>Pozostaje czas w którym jestem kim jestem, padając w punkt siebie <strong>[Nietzsche]</strong>, odnajduję jestestwo <strong>[Stirner]</strong> i mogę tylko żyć, ze wszystkim, w większości złym, w chwilach, z rzadka dobrych, aby móc czuć napięcie <strong>[Heidegger]</strong>, która napędza mnie, stanowi substancję z jakiej czerpię dalszą wolę życie, wolę działania. Latami wspominam owe momenty jako męskie <strong>[Jünger]</strong>. Całymi miesiącami zbierać pierwiastki, byleby wypełnić proroctwo dobrego życia, chwili dla której warto było żyć, gotowym było się skonać. Oto jest cyzelowanie<sup class=\"footnote-ref\"><a href=\"#fn2\" id=\"fnref2\">[2]</a></sup>. Nie ważne jest wyznanie miłości kobiecie która wzgardziła, żetony w kasynie jakie w kilka chwil się straciło, istotne jest to jak dobrze ubrałem się i wyszedłem naprzeciw, a będąc z piękną kobietą u boku walczyłem, byleby nie być tym kim jestem na co dzień, pragnąc zyskać wszystko – całość życia, jego pełnię, i w nim trwać wiekuiście. Nawet jeśli przegrałem, to zawiniłem tym, iż pokochałem i nie chciałem być tymi co przypatrują się z boku, zazdroszczą. Nie żyłem nigdy po to, by się bezpiecznie i zdrowo zestarzeć.</p>\n<p><em>21 listopada 2018</em></p>\n<hr class=\"footnotes-sep\">\n<section class=\"footnotes\">\n<ol class=\"footnotes-list\">\n<li id=\"fn1\" class=\"footnote-item\"><p><a href=\"http://immanencja.blogspot.com/2012/05/immanencja.html\">http://immanencja.blogspot.com/2012/05/immanencja.html</a> <a href=\"#fnref1\" class=\"footnote-backref\">↩︎</a></p>\n</li>\n<li id=\"fn2\" class=\"footnote-item\"><p>„Jünger nigdy nie odwołał tego, co napisał w Robotniku. Stworzył jedynie nowe mity i nowe postaci – anarchę i leśnego wędrowca, co w odniesieniu do niego samego potwierdza opinię, że „Jüngerowi nie można zaprzeczyć, można go jedynie przezwyciężyć”. Nigdy nie chciał być drogowskazem, ale mapą, która umożliwi pójście dalej. W kilkanaście lat po Robotniku napisze o kielichach, które się cyzeluje, aby potem pokazawszy najpierw słońcu, rzucić je w morze. To jest być może przesłanie dla człowieka konserwatywnego: tworzyć coś, cyzelować kielich, choćby tylko po to, aby pokazać go słońcu i zatopić w morzu. Sens bowiem nie jest w kielichu, lecz w cyzelowaniu” - <a href=\"http://www.tomaszgabis.pl/2009/10/20/biedny-konserwatysta-placze-czytajac-%E2%80%9Erobotnika%E2%80%9D/\">Tomasz Gabiś, Biedny konserwatysta płacze czytając „Robotnika”.</a> <a href=\"#fnref2\" class=\"footnote-backref\">↩︎</a></p>\n</li>\n</ol>\n</section>\n",
            "tags": [
                "Filozofia",
                "Metafizyka",
                "Ernst Jünger",
                "Heidegger",
                "Nietzsche",
                "Albert Camus",
                "Jura",
                "Diarystyka",
                "Max Stirner",
                "Tomasz Gabiś",
                "Jaromir Brejdak",
                "Zaratustra",
                "Gilles Deleuze"
            ]
        },
        {
            "id": "https://premislaus.github.io/12/08/2020/Jura/",
            "url": "https://premislaus.github.io/12/08/2020/Jura/",
            "title": "Jura",
            "date_published": "2020-08-11T22:10:24.000Z",
            "content_html": "<p>Wyjechałem na wieś, na głęboką prowincję, gdzie nie mam żadnych przyjaciół. Miasto zbytnio mnie odmieniło. Dawniej, będąc młodzieńcem, wracałem tam, do rodzinnych stron, z poczuciem przygnębienia. Metropolie drenują peryferie z młodych kobiet, przez co nie oferują one wyszukanych rozrywek, a sklepy nie są odpowiednio zaopatrzone, ze względu na świadomość i niskie pobory. Nie miałem dokąd się udać, ani pieniędzy, mimo tego wziąłem to za dobrą monetę. Te same skałki i rzeczki, widziane codziennie, potrafią obrzydzić piękno, podobnie jak miłość niszczy bycie cały czas z tą samą kobietą.</p>\n<p><img src=\"/12/08/2020/Jura/DSC06765.jpg\" alt=\"Autor fotografii - Jacek Pełka.\"></p>\n<a id=\"more\"></a>\n<p>Umiałem docenić prostotę tych ludzi i zachwycić się romantycznym krajobrazem, mimo że nie było to <em>Sils Maria</em>, jednakże nie wracałem dla nich. Bawiły mnie te pragnienia wielkomiejskich nuworyszy. Te ich domki nad spokojnymi stawami, z wiecznie zielonymi lasami w tle, wzięte z modnych folderów, gdzie można siąść i zamknąć oczy, jak Budda, lecz <strong>upragnioną sielankę przerwie dramat zimy, pora gwałtownych wiatrów</strong>. Wycofanie się do bezpiecznej przystani i poprzestanie na drobnych przyjemnościach, jakby zintegrowało się ze światem, przerywało linię ciągłości z porywami życia, zwyczajowo przypisywane młodym. Nie miałem nigdy szans na karierę, o czym samemu zdecydowałem u progu swego wejścia w dorosłość, ale gonienie za pieniędzmi, aż do późnej starości, widziało mi się jako jałowe, wszakże ciało będące karykaturą dawnego siebie odbierałoby mi smak życia, gdzie posiada się coś, kogoś, ze względu na pieniądze, a nie pomimo ich. Kontrakt pomiędzy dwojgiem nie jest tak przyjemny, tak namiętny, jak niepewność i okrucieństwo zbrodni, do której może dojść pomiędzy mężczyzną a kobietą, szczególnie w trakcie kopulacji. Kiedy jedno musi drugiemu ufać, będąc skrępowanym, żyjąc grozą wyolbrzymionego bólu, jaki może nadejść. Gdzie nie sam ból, lecz napięcie oczekiwania miesza zmysły. A po wszystkim, po akcie miłości, nawet nie wybaczyć czy zrozumieć, ale uśmiechnąć się. Pozostawało jeszcze finansowanie badań i wynalazków, albo polityka, jako zajęcia godne po zrobieniu pieniędzy. Za grosz nie ceniłem tego. Nie należałem do ludzi co zrzucają z tronu Boga chrześcijan, a na jego miejsce, na cesarskim tronie, osadzają bożka Techniki i Rozumu, owi pretorianie postępu. Królobójstwo powinno zrodzić chaos, z ognia jakiego wyłoni się nowa rzeczywistość.</p>\n<p>Nie umiałem już, nie jechałem po to, aby wyjść, jak u Rilkego, tak bez pieśni, traktatu, napiera upór życia. Iść nad wodę, do lasu, na buczynę - tam zalane sztolnie, byleby strzyc okiem w nadziei, coby w rzęsie spojrzeć ikrę do kobiet, choć piękno. Tu być i pojąć swą męską wrażliwość, w niedbałej przechadzce na umajonych błoniach, gdzie biega sarna. Te tysiąclecia maskulinum! Któż pisał, malował, tworzył muzykę i zabijał, by wyznawać miłość, jak nie oni? Naprzód! Kroczyć aleją, byle do skał, otula duchota. Odtąd, pod stopami straszą się jaszczurki, a świerszcze dybią na owych pątników, skaczą bez lęku. Jak one irytują swoim ćwierkaniem, kiedy gardło pali ogień, byle zeżreć człowieka, jak sępy, skoro padnie na piaszczystej ziemi.</p>\n<p>Uciekałem od dekadencji – erotyzmu i śmierci, w sztuce wyrażonych poezją Baudelaire’a, muzyką Wagnera. Niemniej, wychodząc na skałę, poczułem, że ponade mną jest już tylko Słońce Niezwyciężone.</p>\n",
            "tags": [
                "Metafizyka",
                "Nietzsche",
                "Rilke",
                "Jura",
                "Diarystyka"
            ]
        },
        {
            "id": "https://premislaus.github.io/10/08/2020/Seemann/",
            "url": "https://premislaus.github.io/10/08/2020/Seemann/",
            "title": "Seemann",
            "date_published": "2020-08-10T20:08:56.000Z",
            "content_html": "<div class=\"video-container\"><iframe src=\"https://www.youtube.com/embed/mrra_2A3PZU\" frameborder=\"0\" loading=\"lazy\" allowfullscreen></iframe></div>\n<p>Ja? Galera we mgle; <em>Seemann</em>; na Turkach w Koroni straciłem wiosła, wybiło to lwu św. Marka jedno z greckich oczu; moment zgrzania, gdy patrzę wskroś umalowanej złotem powieki; szkwał z moich oczu gasi ogarek bowiem podaje uszminkowana, pięcioma milimetrami, śniada ręka. Żaden punkt g, ani złoty deszcz - tylko juma, ćpanie, miłość; nic na łasce! Serce zabiło, jakby kolbą o wnętrze piersi; zabito - Przede mną nieodwracalne! Nikogo! <em>Trismus</em> - tyleż z pozdrowień, skoro urodziłem się w nowiu… Dopaliłem peta; spadł popiół, ze mnie Ikar. Jeszcze ta uporczywa chęć zadania ciosu, zadzierzgnięcia paska od spodni. Pamiętasz? Tak wybił gejzer przed dwunastu laty, zanim wypaliła się pasja i wygasł Wezuwiusz pomiędzy nami… A teraz?! Nie wiem, spojrzałem w oczy kobiecie, kiedy wychodziłem o zmierzchu, aby zrobić jakiś kwit. Zwyczajowy dekagram białych wierszy, recytowanych <em>Na pętli</em> czy <em>Pod arkadami</em>, toteż móc pójść na browar do <em>Loli</em>, ale zadziwia mnie wciąż co to za niebieski kwiat, z nagła, wzszedł nieopodal mnie? Przestrach mojej duszy, skoro kolą mnie sople, cierpkie płatki lodowego błękitu, pośrodku nich czerń absolutu, skąd to, coraz głębiej i dalej, uwodzi mnie jaśniejącym fioletem na krawędziach… Zda się, iż już świta, jakby dłużej. Odkąd? Dlaczego mnie tak pochłania? Skąd te iniekcje słów, co tkwią wśród mnie, jak pięć pocisków w ciele Araba, na plaży w Oranie?! Bym mógł wspomnieć sobą, jakby indziej przeżyte życie? Że słuchałem wiatru i gromów, nocą, a nie jej oddechu; w nozdrza uderzyło petrichorem, stąd to wzrok zasnuwa mi opioidowa mgła? Zasnuwała; słyszę muzykę Rachmaninowa; ledwie mnie uderza, iż mówiąc o sobie używam zwykle czasu przeszłego. Na ten moment moje ciało napięło się w krzywą z marmuru i opadł na nie kurz, a to mnie tak paliło; ono zdaje się, jakby arą, co się równobarwnie pierzy siniakami, gulami, otarciami… Symboliczne jest to, że pierwszą piosenką jaką usłyszałem po wyjściu z dołka było “Clandestino” Manu Chao, dlatego że <em>Annette</em> jest “clandestino”, “ilegal”. Musiałem, wszystko to przeżyć, aby odmiennie, niż dotychczas, pomówić z Wioletą i mimo wszystko pozostaje to duchowym zyskiem, pomimo bycia biednym, jak Algieria; słodycz mojego życia to bletka o smaku lukrecji, konstatuję owe spoglądając przez okno, kiedy Księżyc opromienia chmury. Dlatego pozostało mi wyszeptać siebie, niemym pościeli i pokojowi - Chcę być dla ciebie, cały twój, dzięki tobie - wtulam się szepcząc, niejako spowiedź. Teurgia.</p>\n<p>- Żegnaj.<br>\n- Bywaj Jane Eyre!</p>\n<p>Nie umrę w spokoju. Ten wiek odmawia uczuć innych niż wyreżyserowany plastik filmów na żądanie, szkół pisania. Właśnie dlatego.</p>\n<p><img src=\"/10/08/2020/Seemann/IMG_20190428_174358_v2.jpg\" alt=\"„Życie społeczeństw, w których panują nowoczesne warunki produkcji, przypomina olbrzymie zbiorowisko spektakli. Wszystko, co dawniej przeżywano bezpośrednio, oddaliło się, przybierając postać przedstawienia” - Guy Debord, Społeczeństwo spektaklu.\"></p>\n",
            "tags": [
                "Eros",
                "Metafizyka",
                "Psychopharmakon",
                "Albert Camus",
                "Rammstein",
                "Społeczeństwo spektaklu",
                "Guy Debord"
            ]
        },
        {
            "id": "https://premislaus.github.io/07/08/2020/Julia/",
            "url": "https://premislaus.github.io/07/08/2020/Julia/",
            "title": "Julia",
            "date_published": "2020-08-07T12:52:54.000Z",
            "content_html": "<p>Stęży dusza, wszak brak mnie chleba,<br>\nręki ojca, bym nożem krzyż darł.<br>\nWzdłuż skóry pas, śliną ją gniewał.<br>\nNi pieszczot słów, wtóry obelg ruch ust:</p>\n<p>– Boże drogi – móc targnąć tak znów,<br>\nżyciem spod nóg, śmiechem tamtych serc,<br>\npatrzeć dłońmi, wśród wczorajszych wzgórz,<br>\nblond kłosy jej – skargę jutra strzęś.</p>\n<p><em>12.10.2018, Kraków.</em></p>\n<p><img src=\"/07/08/2020/Julia/nowa_prowincja.jpg\" alt=\"Nowa Prowincja, Kraków.\"></p>\n<a id=\"more\"></a>\n<hr>\n<p>I wkłuj życie w żyły, wyschłe na chrust.<br>\nBądź w piecu grzej sobie, pisz mnie jak Proust.<br>\nŚmiej się, krzyw, żeś po wódce, mam odwagę!<br>\nI gnij, i bij mnie, krew twa – głód! Wygładzę.<br>\nWłosy, buty, i przyjdę, w koszuli.<br>\nBiałej, zupełnie czystej, sercem pluły!<br>\nJa czekam na Krakowskiej, bym wszystko umiał,<br>\nujrzeć, słyszeć, wtem krzyczeć – Tutaj, Julia!</p>\n<p><em>28 października 2018, Kraków.</em></p>\n<hr>\n<p>Narasta obwód wzroku, mój słowostan.<br>\nCiężki wiarą, jutrem, upiętym by laurem;<br>\nchłostą pędzli, kaźnią słów – Dokąd snułem?<br>\nMoich stychów, ich sztychów, tych wrze palba;<br>\nbielmo wywiniętych oczu, grzechy Trakla.</p>\n<p><em>16.03.2019, Kraków.</em></p>\n<hr>\n<p>Mam dla ciebie piękny, o białej lilii, temat,<br>\nco po Kazimierzu, arkadami się majda,<br>\njak we stripie szmula, zaś o flocie tam mniema,<br>\nprzed jej pięknem klękam. Spodziewam się skądś majchra!<br>\nWjebałem się w to, by mieć flotę, fukę, fokę!<br>\nOpowiadam o sobie, ona wyjebie jak z procy,<br>\ngdy skończy się feta, rankiem dalej się gdzieś wlokę,<br>\nmuszę iść do pracy, pot się ze mnie bardzo tłoczy.</p>\n<p><em>12.10.2019, Kraków.</em></p>\n<hr>\n<p>Ta cisza rwie ze mnie zęby, jak brudny nurt Białej Przemszy.<br>\nPozwól się kochać, wyklęczę, mimo że wchodzi na serce.<br>\nWraca pianą, morską falą, ów śpiew diwy w La Scalo.<br>\nDla mnie to zbyt mała dawka, ale tłumi lęki, tak ciamka.</p>\n<p><em>17.12.2019, Kraków.</em></p>\n",
            "tags": [
                "Eros",
                "Metafizyka",
                "Juliette"
            ]
        },
        {
            "id": "https://premislaus.github.io/07/08/2020/Cafe-Epicure/",
            "url": "https://premislaus.github.io/07/08/2020/Cafe-Epicure/",
            "title": "Café Épicure",
            "date_published": "2020-08-07T04:16:48.000Z",
            "content_html": "<p>Umiałbym się jeszcze czym podniecić? Jakże nieznośnie tkwiłem w ogrodach Café Épicure, odkąd podjęto mnie tam kameralną lożą na antresoli. Przede mną arkusz papieru uparcie trwa przy swej bieli, oto następstwo błahego umysłu skazanego na meandry labiryntu. Zamiast druku pozostanie pusty blankiet, niemniej wciąż byłem w mocy, by w zdarzeniach bez znaczenia dojrzeć impet Erosa.</p>\n<p>Nieopodal, wzdłuż szezlongu, opadła kobieta i przymknęła oczy w nadziei, iż czerń powiek nie będzie tak nużyć, jak kwiaty co się jej opatrzyły bowiem drewno podłogi zabarwiło przestrzeń dźwiękiem. Toteż wyprawiłem się słuchem na żer, skoro uderzenia obcasów posiadają swoje tony, a te kładły akcent na bywałość wyrobioną poprzednio złożonymi wizytami. Być może taktownie uczyniła przyjemność także dla wzroku, dostatecznie długo spoglądałem, aby okazało się to niegrzeczne.</p>\n<p><img src=\"/07/08/2020/Cafe-Epicure/Cafe_Epicure.jpg\" alt=\"Nowa Prowincja, Kraków.\"></p>\n<a id=\"more\"></a>\n<p>Nie patrzeć się na kobietę? Nie sposób. Widok od lat niewidzianego morza, kiedy wreszcie człowiek wybierze się na nieznany mu dotąd urlop, dojmuje go pięknem głębia przestworu, a przecież piersi falują kobiecie wraz z każdym oddechem, krokiem, biegiem! Właśnie tutaj najpotworniejsza dla mężczyzny okazuje się idea kobiety, wszakże kopulując domyka się wzrok i ukazuje się myślom nie ta jedyna, lecz ta niedostępna. Dzieje się tak za sprawą archaiczności pragnienia, ją to uobecnia się w nieświadomej osobie. Obcy duch pomieszkuje, za sprawą męskiego głodu, w rzeczywistym ciele.</p>\n<p>Wtem nerw wstydu prze dłońmi ku kolanom. Ujrzałem wysiłek, naciągnęła ledwie pół centymetra materiału, gdy kładła udo za kolano. Przestałem się patrzeć. Równie postąpiłaby z żorżetą kryjąc kostkę przed spragnionym światem, nadto rumieniąc się w towarzystwie. Powszedni gest z repertuaru kobiecych ruchów, on to w zamyśle przydaje skromności, lecz dla mnie nieustannie jawi się pląsem. Całe szczęście, że nie jest młoda, potrzebowałem uwodzenia. Dziewczyny nie umieją się ubrać, nie noszą sukienek, a do spódnic zakładają białe obuwie sportowe. Średni wiek nad wyraz stał się kobiecy, bogaty w kaletnicze ornamenty wyrobionego gustu. Jakże dookreślony nowoczesną techniką urody, a zatem widokiem zdrowia. Dopóki uważnie dobierało się słowa, było się w mocy sycić własną żądzę, wtedy codzienne zabiegi transfigurują w rytuały przynależne buduarowi, za sprawą frywolności wielkopanieńskiego uniku. Ona przenosi ciężar ze statystyki umieralności na erotyzm. Nie widzi zdrowego pożywienia, ale wykwintne danie. Dla niej owoc nie jest lekarstwem na raka, lecz afrodyzjakiem. Mnie samemu nigdy nie przyszłoby do głowy, by śmiertelne nadużywanie narkotyków wiązać z prawnym przeciwdziałaniem ich spożyciu. Różnica między moją a naukową świadomością ściśle mieści się w imponderabiliach. Niebezpieczeństwo śmierci bądź obłędu niesie przed sobą metafizyczne zyski, jeśli ciało przetrwa wydanie je na <em>stres</em>.</p>\n<p>Nie ma sensu się łudzić, nie ma we mnie dawnej ikry, ni lubości ani wzgardy. Jeno pusta forma, powtarzana siłą inercji. Ile będę <em>żył</em> śmiertelnie chory? Niby Syzyf toczę swój byt, a gdzieś na widnokręgu zamajaczy fenomen, na podobieństwo burzy dziejącej się w dali, to dalej zębami skrobię w kamieniu i byłby tego foliał – decydującego momentu literatury.</p>\n<p><em>10.05.2019, Kraków.</em></p>\n",
            "tags": [
                "Eros",
                "Metafizyka"
            ]
        },
        {
            "id": "https://premislaus.github.io/26/07/2020/Trikolos/",
            "url": "https://premislaus.github.io/26/07/2020/Trikolos/",
            "title": "Trikolos",
            "date_published": "2020-07-26T14:38:39.000Z",
            "content_html": "<p>Skrzą się już, skrzypią, kry, co spływają Jenisejem.<br>\nBrudem, juchą, różem, wskroś nieba tak anieleje.<br>\nNiegłuchoniemej ty – Święty Michale Archaniele!<br>\nRaduj się ich chórem! Śpiewają Agni Parthene.</p>\n<p>Bez huku przełomów, ledwie trzask beznamiętnych łbów.<br>\nKrach przypomnianych ciał, tępy kleks pinakoteki.<br>\nI kąp Persefono, odtajałym nurtem rzeki.<br>\nŻer mdłych glizd wgłąb trucheł, krwią carskich cór krzepią plon niw.</p>\n<p>W ich oczy się śmiałem, tych topiel nie inna Słowu.<br>\nNiby grałem pozą, gdy niemo tkwiłem doń przodem.<br>\nNiebo plótł zmrok morzem, uderzył płacz glissandem pływu.<br>\nWtem krzyknąłem jej imię – Żyję! – rozległo tyfonem.</p>\n<p>Żyję. Gdzieś… Na stepie? Tam! Za Andami! Po cholerę,<br>\nżyć cnotą szaraków. Chcę być Życiem Nicadori.</p>\n<p>03.01.2019</p>\n<p><img src=\"/26/07/2020/Trikolos/czerwony.jpg\" alt=\"„Im bardziej cynicznie, po spartańsku, w duchu pruskim czy bolszewickim będziemy wieść nasze życie, tym stanie się ono lepsze” - Ernst Jünger, „Robotnik”.\"></p>\n<a id=\"more\"></a>\n<p>***<br>\nWychodziłem wystrzelony ckliwie, płacząc księżycowi tę kasydę.<br>\nI pozostaje leitmotivem, na obrzeżach wzroku multum dziweł.<br>\nPałace Myken dasz bona fide, uśmiech też był tak fałszywy speedem?<br>\nRymów spleść Dywan nie jest aktywem, aby stać się dla ciebie jakimś Cydem.</p>\n<p>Wbijam na kwadrat niby Ravachol, zdajesz się być w guście Sophie Scholl.<br>\nTypy jak do fury już się łaszą, niemo podcinam linki ich czaszom!<br>\nNie jest fair ta gra w baseball, setny raz patrzysz na swym tel misscall.<br>\nPociąg odjechał. Nie ma nas. Paszoł! Tyle że ja słyszę tony d-moll.</p>\n<p>Oszalałe szkliwo oczu połyskuje, jakby Szaweł zawrócił się snuję.<br>\nPrzerażone wzajem coś iteruję, ale jakiś typ po białe zaś smsuje.<br>\nOdkąd furam wszyscy mnie tu znają, skoro piszę na mnie się poznają.<br>\nMnie jak byle chuja się nie ucicha. Wal na blichach – obraz Fra Angelica!</p>\n<p>Mijam pały, Craxę, jakieś szprychy, ja samotny – nikt na mnie nie dyszy.<br>\nSzukam suki za dwa zero zero, w Theatrum Mundi zagrałem kameo.</p>\n<p>18.10.2019</p>\n<p><img src=\"/26/07/2020/Trikolos/osiedle_centrum_d.jpg\" alt=\"Nowa Huta, Osiedle Centrum D.\"></p>\n<p>***<br>\nWyjść, jak u Rilkego, tak bez wysiłku, klęcia.<br>\nTam umajone dżdżem błonia, napiera upór życia –<br>\nSyzyfa wzbudzony żal, tumanami kwiecia.<br>\nZdradził się nam, li grymasem, toć skrycie kipiał!<br>\nSomą kobiet Koryntu, wszakże spojrzał żęcia.<br>\nDziewcząt, ich przestrzeń sypialń, wieszczą tam jak Pytia.<br>\nSzelest mowy ich piersi, rautem in absentia.</p>\n<p>Toteż wrę doń Krakowem, żem mówił zbyt – Zechciej!<br>\nKąsać mięso, chleb, ów zew – nagli krew, tak swawol.<br>\nJakby zdjąć krzyż ze ściany, troską ust muśnięcie.<br>\nBoś mnie szła wskroś niesiona – farą, kawalkadą.<br>\nSuknią, iż pąkiem kwitła, asfodelą! Śmiejcież!<br>\nGrzebać jad trumien czasu, przemijania! Darząc!<br>\nOgrodami serajów, moją starość – choćby zdjęciem!</p>\n<p><strong>Uli Sikorze</strong> i <strong>Kamilowi Klofczyńskiemu</strong>, 24 grudnia 2018.</p>\n<p><img src=\"/26/07/2020/Trikolos/zakrzowek.jpg\" alt=\"Zakrzówek\"></p>\n",
            "tags": [
                "Eros",
                "Metafizyka"
            ]
        },
        {
            "id": "https://premislaus.github.io/25/07/2020/Helian/",
            "url": "https://premislaus.github.io/25/07/2020/Helian/",
            "title": "Helian",
            "date_published": "2020-07-25T16:48:31.000Z",
            "content_html": "<p>Wiersz „Helian” Georga Trakla przeczytać można <a href=\"http://www.austriart.pl/2017/04/gwaltowne-jest-milczenie-helian-georga-trakla/\">na stronie AUSTRIART.PL</a>. Niemieckie zdanie <em>O wie einsam endet der Abendwind</em> oznacza <em>O jak samotnie kończy wieczorny wiatr</em> (przekład Wiesława Trzeciakowskiego).</p>\n<h3 id=\"„Helian”\"><a class=\"header-anchor\" href=\"#„Helian”\">¶</a>„Helian”.</h3>\n<p>Jedyna duszo,</p>\n<p>Nigdy dotąd promienie słońca nie ogrzały chłodu mojego rozumu, jak te odbite we frazach Twojego listu, mimo że ich słowa były ciemne. Jakbym słyszał „Heliana”, wtedy, przed trzynastu laty. Myśmy leżeli na wzgórzu, jego łące, na rauszu! Wygnietliśmy ciepło perz, jeszcze nie poprzecinały go nowe domy, owe estuaria ekumeny. Odstąpiliśmy od przyjaciół, myśmy nadal ich mieli, niehumorni wobec pijackich ich wygłupów, by padły słowa których nie powinno się słyszeć w tak młodym wieku. Dreszcz wciąż przechodzi przez moje ręce i tors, by zdzielić pomroką głowę, wspomnieniem zapachu i miękkości Twojego ciała. Podówczas powinienem był, słysząc – <em>O wie einsam endet der Abendwind.</em> – położyć się na Tobie i wsunąć Ci język w usta, zamiast nerwowo schwycić palcami dłoń. Niegdyś byłem chłopcem i tępo wpatrywałem się w gwiazdy, jeszcze wskazywały mi drogę! Rozumując przyjęcie jego oświadczyn jako kaprys… Dziś jestem mężczyzną i mam czelność to przypomnieć! Parę dni później zrozumiałem, że deklamacja tyczyła się mnie, a teraz, iż wspominasz moją osobę, a czasem żałujesz obranej drogi, jednakże w ostatecznym rozrachunku nie postąpiłabyś inaczej. Nie pozwoliłbym przestać Tobie pisać bowiem nie byłoby <em>normalnie!</em> Sam zaś fakt wypisywania do mnie po dekadzie zapomnienia, nie jest wyłącznie ciekawością względem dawnego przyjaciela, ale też próbą odegrania się na kimś, wzbudzeniem zazdrości. Jest to element erotycznej dynamiki pomiędzy kobietą a mężczyzną, choć czujesz się teraz samotna w związku. Niemniej nie umiem boleć śmiercią Twojego dziecka, pozostaje mi ono obce. Heathcliff tak samo wzgardził potomkiem Katarzyny, ale szalał, gdy jej duch bił w okno.</p>\n<p><img src=\"/25/07/2020/Helian/Helian.jpg\" alt=\"O brzasku.\"></p>\n",
            "tags": [
                "Eros",
                "Metafizyka",
                "Trakl",
                "Epistolografia"
            ]
        },
        {
            "id": "https://premislaus.github.io/24/07/2020/Drzewo/",
            "url": "https://premislaus.github.io/24/07/2020/Drzewo/",
            "title": "Drzewo",
            "date_published": "2020-07-24T09:24:47.000Z",
            "content_html": "<p><em>Napisane na początku stycznia 2020 roku, w czasie mojego pobytu w Szpitalu Klinicznym im .dr. Józefa Babińskiego w Krakowie.</em> Poemat prozą Rainera Rilkego, „Malte”, <a href=\"https://wolnelektury.pl/katalog/lektura/rilke-malte/\">pobrać można na Wolnych Lekturach</a>.</p>\n<p><img src=\"/24/07/2020/Drzewo/malte.jpg\" alt=\"Niniejsze koresponduje z początkiem „Malte” Rilkego. Szczególnie czwarty akapit - parafraza.\"></p>\n<h3 id=\"„Drzewo”\"><a class=\"header-anchor\" href=\"#„Drzewo”\">¶</a>„Drzewo”.</h3>\n<p>Moja dusza to ośnieżony dach z naprzeciwka, wśród niego nagi komin, z jakiego się nie dymi. Ale teraz? Stoję na szczycie drzewa świata, wszystko zdaje się błahe, moje życie też i dlatego skaczę, aby nadać mu nowy sens.</p>\n<p>Spadam! Serce bije mi jak bęben. Wzlatam! Jest to czas mityczny, niemniej fauna pozostaje niema na wołanie, ów zew. Teraźniejsza para bóstw to człowiek i jego maszyna; oś świata bezlistnieje, tylko dokądś duje, próbuję krzyczeć, ale na twarzy niemo zastyga erupcja, gestem okrzyku. Zabrakło tlenu.</p>\n<p>Wieko trumny wyścielono czerwienią ust ździry; pożegnanie godne kochanków, których wzrok puścieje, odkąd kamienieją o grań płaskowyżu żyletek i przeglądają się w krysztale, nim go zetrą na proch. Ich perfuma.</p>\n<p>Tak, a więc tutaj przychodzimy ze świata, do szpitala dla nerwowo chorych. Nocą poprzedzającą przyjście, zgasła we mnie trędowata dusza. Na szczęście, skoro ropiała pomyślnością potencjalnego jutra, jego ułudą. Dziś już inna gwiazda nuża się w błękicie mojego wzroku. Delikatne pulsacje śmierci, a nie dreszcz, jakby tętent kopyt bijących o suchą ziemię, gdzieś na stepie; moje myśli już nie pędzą huńskim zagonem, nie przeszywają strzałą Awarów.</p>\n<p>Pamiętam tamte dni, jakby zdjęte z witraży, gdy malują je pogodne promienie młodzieńczej werwy. Byłem jej pełen, niemniej wolałem trwonić owe chwile kontemplując umajone koktajlem sukni sady, niż wyjść do ludzi z mieczem swojego serca. A dziś? Pióro zakrzepło, nie wiadomo już jak zawinioną raną, wszelako jestem zestarzały. Wypominają mi Ogrójec. On zginął bowiem tego pragnęliśmy, jego poświęcenia, widowiska i banialuk pokrzepiających niewolnicze serca.</p>\n<p><img src=\"/24/07/2020/Drzewo/melancholia.jpg\" alt=\"Melancholia.\"></p>\n",
            "tags": [
                "Metafizyka",
                "Rilke",
                "Psychopharmakon",
                "Psychiatryk"
            ]
        },
        {
            "id": "https://premislaus.github.io/24/07/2020/Pentagram-wierszy/",
            "url": "https://premislaus.github.io/24/07/2020/Pentagram-wierszy/",
            "title": "Pentagram wierszy",
            "date_published": "2020-07-24T07:43:30.000Z",
            "content_html": "<p><em>Wiersze te powstały pomiędzy 2014 a 2016 rokiem. Wiersz o Indiance koresponduje z piosenką <a href=\"https://www.youtube.com/watch?v=of8guEqCKb4\">„Canción para mi América”</a>, autorstwa Soledad Bravo.</em></p>\n<p>Zerknę, raz jeszcze, na obrazek z tobą,<br>\nnim w starodrzewiu niegdysiejszych kłączy,<br>\nostatnie pędy, z osi świata, sennie opadną,<br>\npiętrząc się gęstwiną, u omszałej karpy.</p>\n<p>Nie jest to dąb dostojny, ani jesion dworny,<br>\nale głóg niegłośny, jest niepołożony tam,<br>\nna pryzmie, usypanej ziemią, w kurhany,<br>\nręką, co wnosi skargę kiru, niebiosom.</p>\n<p>Lecz postrzega siebie w zlekceważeniu,<br>\nwszak taje stela, żalem deszczy, we wzgardzie,<br>\nmilczy zasłany epitaf, pode burzanu,<br>\ngdzie nie odwiedzisz mnie, naftaliną tęchnie.</p>\n<p>Ale i mnie na wiosnę bukiet przysługuje.<br>\nZ ostu i łopianu! Tak wspomnianemu.</p>\n<a id=\"more\"></a>\n<p>***<br>\nPrzy brzegu, przy wierzbie, o krok od dłoni Ofelii,<br>\nznad ochry, popołudniowej wody, jej feerii,<br>\nskrzy się grat, w pozgonnych akwarelach szuanerii.</p>\n<p>Ja do nich mówię – To nie jest Pani na Shalott!<br>\nByśmy tutaj, w opiatach, jakby idąc na szafot,<br>\npatrząc milczeli, o suchym wersie, w argot:</p>\n<p>Tu-być i broczyć wodą różaną, choćby kto?<br>\nMżyć, aby goryczą, jak główka maku, byle kto?<br>\nKrzyk, znad grobu, gardzielą asfodeli, bądź co –<br>\nPyszcz, jak ja, wyimkami z Haworth, Wysłodco:</p>\n<p>Widnieję zgaszony, rozpromieniony żalem,<br>\npopatruję na ekran, na ścianę, otępiałem,<br>\nplątając się po dworze, to bijąc konarem,<br>\nokno u Currer Bell – ledwiem wrzosem, bywałem.</p>\n<p>***<br>\nKocham ciebie słodko-śniada Indianko.<br>\nNie bądź mi sauté, tak czerwona od Słońca,<br>\nSowietskij Sojuz.<br>\nSkoro nienawidzę Europy,<br>\njak pragnę ująć twych dłoni,<br>\nbyś mówiła do mnie kantyleną,<br>\no miedzianych palcach co szarpią gitarę.<br>\nU ciebie gandża i spluwa,<br>\npocałunki na ławkach w Santa Clara.<br>\nTu, straszna samotność, bez Boga i kobiety,<br>\nwiedzie na stoki Cytadeli.<br>\nMomentami zbyt wysoka temperatura,<br>\ntemu sennie kolebie mrowienie alkoholu,<br>\naż marnieję w majakach.<br>\nW złudzie której nucisz do mnie czule, niejako Soledad Bravo.<br>\nGdy na wietrze śpiewa tamaryndowiec.</p>\n<p>***<br>\nMam dla Ciebie dwa wersy,<br>\nposłuchaj:</p>\n<p>„To już nie płomień lędźwi,<br>\nlecz wijące się robaki w tłustej ziemi, z obsesji”.</p>\n<p>Zbite w kłębek, jakby wyjęte rybakowi z wiadra,<br>\nz przerostu, z przesytu, z rozpasania,<br>\nze stłoczenia, splotły się kręto,<br>\npodobne ćmie mego namysłu.</p>\n<p>I kołtunią się jak glizdy,<br>\nte bodźce i wrażenia.</p>\n<p>To nie brudne myśli od zarobaczonej ziemi,<br>\nlecz czyste bladością larwy,<br>\nw brzasku pasionej rześką rosą.</p>\n<p>Podczepiona do pędów,<br>\nzeżre całą słodycz,<br>\nlecz podła nie pali mnie w język,<br>\nkiedy gryzę owoc.</p>\n<p>Bez wieści, że truję siebie,<br>\nw głowę się wchłania,<br>\ni czarno gniją potem,<br>\nte wstrętne Ci,<br>\nmoje myśli o Tobie.</p>\n<p>***<br>\nWbrew, ze złością schwycę uchem,<br>\nbukiet świergotów i treli.<br>\nDrażni mnie łuna o brzasku,<br>\ngdzieś uszedł błękit jutrzenki.<br>\nLedwie zamknąłem powieki,<br>\nskoro złowiłem swym wzrokiem,<br>\nzniżone listowie ogrodu.</p>\n<p>Jakoś, przy niczym, nagrzane<br>\nspękały latem wapienie,<br>\nbezdenią agonii adagia.<br>\nCzyjegokolwiek, byleby<br>\ninstrumentarium wyciągnął,<br>\nz niepokojących czasów<br>\nEuropy. Napięć, miłości.</p>\n<p>Tylko nam z oczu cieknie,<br>\njakby kropiły tumany.</p>\n<p><img src=\"/24/07/2020/Pentagram-wierszy/jura.jpg\" alt=\"Na jurze.\"></p>\n",
            "tags": [
                "Eros",
                "Metafizyka"
            ]
        }
    ]
}